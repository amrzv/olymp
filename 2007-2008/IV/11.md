# Перший день
## 1
При яких значеннях параметра $\alpha$ рівняння $|x - \frac{1}{2}| + |x - \sin\angle\alpha |= \cos 3\alpha$ має єдиний розв’язок? Знайти цей розв’язок.

<details><summary>Відповідь</summary>

$x = \frac{1}{2}$ при $\alpha = (-1)^n \frac{\pi}{6} + \pi n$, $n \in \mathbb{Z}$.
<details><summary>Розв’язання</summary>

Графік функції $y = | x - a | + | x - b |$ при $b > a$. Зрозуміло, що рівняння $| x - a | + | x - b | = c$ може мати єдиний розв’язок лише при умові $a = b$ і $c = 0$.  

Таким чином для нашого рівняння повинні виконуватись одночасно такі умови $\begin{cases} \cos3\alpha = 0 \\ \sin\angle 2\alpha = -1 \end{cases} \implies \begin{cases} \alpha = (-1)^n \frac{\pi}{6} + \pi n \\ \alpha = \frac{\pi}{6} + \frac{1}{3}\pi k \end{cases}$, $n, k \in \mathbb{Z}$. Спільним розв’язком цієї системи будуть значення $\alpha = (-1)^n \frac{\pi}{6} + \pi n$, $n \in \mathbb{Z}$ і $x = \frac{1}{2}$.
</details></details>

## 2
Знайдіть усі функції $f:\mathbb{R} \to \mathbb{R}$, такі що для будь-яких дійсних $x$ та $y$ виконується умова:  
```math
f (f (y) + 2 + x) + f (f (y) - x) = yf (y)(x + 1).
```
<details><summary>Відповідь</summary>

$f(x) = 0$.
<details><summary>Розв’язання</summary>

Зробимо підстановку $x = -2 - t$, де $t$ — довільне дійсне число, тоді одержимо, що $f (f (y) - t) + f (f (y) + 2 + t) = -yf (y)(t + 1)$.
Бачимо, що ліва частина не змінилася, а перед правою з’явився знак мінус. Отже, при всіх $y$ та $t$ повинно виконуватись $yf (y)(t + 1) = 0$, звідки $f (y) = 0$ при всіх $y \neq 0$.  

Зробимо підстановку $x = -2, y = 1$. Отримаємо: $f (0) + f (2) = 0$, оскільки $f (2) = 0$, то й $f (0) = 0$. Очевидно, що функція тотожній нуль задовольняє умову.
</details></details>

## 3
Дано трикутник $ABC$ всередині якого існує така точка $O$, що $\angle BOC = 90^\circ$ та $\angle BAO = \angle BCO$. Точки $M$ і $N$ — середини сторін $AC$ і $BC$ відповідно. Доведіть, що кут $\angle OMN$ — прямий.
<details><summary>Розв’язання</summary>

Розглянемо сторону $BC$, побудуємо ній коло $w$ як на діаметрі. За умовою задачі точка $O$ повинна знаходиться на цьому колі. Побудуємо коло $w_1$ рівне колу $w$, яке перетинається з колом $w$ по відрізку $BO$. За умовою про рівність кутів, точка $A$ повинна лежати на колі $w_1$, зрозуміло на якій саме дузі цього кола. Проведемо пряму $CO$ до перетину з колом $w_1$ в точці $D$. Тоді трикутники $BOC$ і $BOD$ рівні прямокутні трикутники. Оскільки $BC$ — діаметр кола $w$, то $BD$ — діаметр кола $w_1$, тому кут $\angle BAD$ — прямий. Розглянемо гомотетію $H_C^{0.5}$ і позначимо коло $w_2 = H_C^{0.5}(w_1)$. Очевидно, що $M = H_C^{0.5}(A)$, $N = H_C^{0.5}(B)$, $O = H_C^{0.5}(D)$. Оскільки коло $w_1$ проходить через точки $A$, $B$, $D$, то коло $w$ проходить через точки $M$, $N$, $O$ і $ON$ — діаметр цього кола. Тому $\angle OMN$ — прямий.
</details>

# 4
Знайти кількість розв’язків у натуральних числах рівняння
```math
[a^2, b^2] + [b^2, c^2] + [c^2, a^2] = (a^2, b^2)(b^2, c^2)(c^2, a^2),
```
де через $[m,n]$ та $(m, n)$ позначені, відповідно, НСК та НСД натуральних чисел $m$ та $n$.
<details><summary>Відповідь</summary>

розв’язків нескінченно багато.
<details><summary>Розв’язання</summary>

Нехай $a = px$, $b = py$, $c = pz$, де $p$, $x$, $y$, $z$ — попарно взаємно прості числа. Тоді рівняння набуває такого вигляду: $(pxy)^2 + (pxz)^2 + (pyz)^2 = (p^2)^3 \iff x^2y^2 + x^2z^2 + y^2z^2 = p^4 \iff x^2(y^2+z^2) = (p^2 - yz)(p^2+yz)$. Якщо $p^2 = y^2 + yz + z^2$, то $x^2(y^2 + z^2) = (y^2 + 2yz + z^2)(y^2 + z^2)$. За таких умов маємо розв’язком таку трійку $(p(y + z), py, pz)$.

Залишається показати, що існує нескінченно більше трійок натуральних чисел $(p, y, z)$ для яких справджується рівність: $p^2 = y^2 + yz + z^2$. Позначимо $u = \frac{v}{p}$, $v = \frac{z}{p}$, тобто треба показати, що рівняння $u^2 + uv + v^2 = 1$ має нескінченно багато розв’язків в раціональних координатах. Одна точка є - це $(1, 0)$. Виберемо раціональне $k$, тоді пряма $v = k(u - 1)$ перетинає криву (еліпс) $u^2 + uv + v^2 = 1$ ще в одній точці окрім $(1,0)$, яка, за теоремою Вієта, є раціональною.
</details></details>

# Другий день
## 5
Послідовність ${f_n}$ задається наступним чином: $f_1 = 1$, $f_2 = 2$, $f_{n+2} = f_{n+1} + f_n$ для довільного натурального $n$. Яка найбільша кількість членів послідовності $\{f_n\}$ може бути серед послідовних членів зростаючої арифметичної прогресії?

<details><summary>Відповідь</summary>
3
<details><summary>Розв’язання</summary>

Нехай перших два послідовних члени — це $f_l = a$, $f_m = a + d$. Оскільки $a > 0$, $d > 0$, то $f_{m+1} > f_m$, $f_{m+2} = f_{m+1} + f_m > 2a + 2d > a + 2d$, тому третім елементом може бути лише $f_{m+1}$. Тобто $f_{m+1} = a + 2d$. Зрозуміло, що наступний член прогресії вже не буде задовольняти умови, оскільки $f_{m+2} = 2a + 3d > a + 3d$. Ну а приклад трьох послідовних членів прогресії легко знайти: 1, 2, 3, або 2, 5, 8.
</details></details>

## 6
У країні є $n$ міст. Компанія монополіст хоче установити повітряне сполучення між деякими містами. Уряд вимагає, щоб повітряне сполучення між містами задовольняло таким умовам: щоб з кожного міста можна було дістатися до будь-якого іншого за один або декілька перельотів, а також з кожного міста виходила однакова кількість рейсів. Зауважимо, що рейсом між містами $A$ та $B$ вважають сукупність двох перельотів — з міста $A$ в $B$ та з міста $B$ в $A$, а також між двома містами може існувати щонайбільше один рейс. Але компанія хоче зробити так, щоб можна було закрити якомога меншу кількість рейсів, і вже не з кожного міста можна було дістатися до будь-якого іншого. Яку найменшу кількість рейсів треба буде закрити компанії, якщо:
1. $n = 2008$;
2. $n = 2007$?
<details><summary>Відповідь</summary>

1. 1;
2. 2.
<details><summary>Розв’язання</summary>

1. Розіб’ємо усі міста на дві групи з 1003 та 1005 міст в кожній. В кожній з цих груп з’єднаємо усі міста за циклом, вийде степінь кожної вершини 2. Далі виділимо у кожній з компонент по одному місту та з’єднаємо їх рейсом „007“. Решту парну кількість міст у кожній групі з’єднаємо між собою додатковими діагоналями всередині групи таким чином, щоб степінь кожної вершини стала 3 (рис.5). Зрозуміло, що достатньо розірвати рейс „007“ і умови виконані. Таким чином для подібних конструкцій відповідь 1.
2. Позначимо цю мінімальну кількість через $\Delta$. Очевидно, що $\Delta \leq 2$, для цього достатньо з’єднати міста за будь-яким циклом, тобто з кожного міста виходить рівно 2 рейси. Тоді достатньо виключити будь-які два рейси і відразу система розпадеться на дві непов’язані між собою множини міст. Покажемо, що в цьому випадку $\Delta = 2$.
    Від супротивного, припустимо, що $\Delta = 1$, тоді після вилучення цього рейсу все розпадається на 2 групи зв’язних проміж собою міст. В одній з цих двох груп буде $2m$ — парна кількість міст. Якщо до вилучення степінь кожної вершини була $k$, то усього в цій групі буде така кількість рейсів: $\frac{1}{2}((2m-1)k + (k-1)) = \frac{1}{2}(2mk-1)$ — не ціле число, що призводить до суперечності.
</details></details>

## 7
Доведіть, що для довільних невід’ємних дійсних чисел $x$, $y$, $z$, таких що $x^2 + y^2 + z^2 = 3$, має місце нерівність
```math
\frac{x}{\sqrt{x^2+y+z}} + \frac{y}{\sqrt{x + y^2+z}} + \frac{z}{\sqrt{x+y+z^2}} \leq \sqrt{3}
```
<details><summary>Розв’язання</summary>

З нерівності Коші — Буняковського випливає, що достатньо довести таку нерівність: $\left(\frac{x}{x^2+y+z} + \frac{y}{x + y^2+z} + \frac{z}{x+y+z^2}\right)(x+y+z) \leq \sqrt{3}$. Але, оскільки $(x+y+z)^3 \leq 3(x^2+y^2+z^2)=9$, то достатньо довести, що $\frac{x}{x^2+y+z} + \frac{y}{x + y^2+z} + \frac{z}{x+y+z^2} \leq 1$.

Маємо $(a^2 + b + c)(1+ b + c) \geq (a + b + c)^2$ для невід’ємних $a$, $b$, $c$. Тому $\frac{a}{a^2+b+c} \leq \frac{a(1+b+c)}{(a + b + c)^2}$. Якщо усі ці нерівності додати, одержимо, що достатньо довести таке: $\frac{x(1+y+z)+y(1+z+x)+z(1+x+y)}{(x+y+z)^2} \leq 1$ яке рівносильне $x + y + z \leq x^2 + y^2 + z^2 = 3$ а це вже було доведено вище.
</details>

## 8
В гострокутному трикутнику $ABC$ точки $A_0$, $B_0$, $C_0$ — основи висот. Всередині трикутника відмічені такі точки $A_1$, $B_1$, $C_1$, що $\angle A_1BC = \angle A_1AB$, $\angle A_1CB = \angle A_1AC$, $\angle B_1CA= \angle B_1BC$, $\angle B_1AC = \angle B_1BA$, $\angle C_1BA= \angle C_1CB$, $\angle C_1AB = \angle C_1CA$. Точки $A_2$, $B_2$ та $C_2$ — середини відрізків $AA_1$,$BB_1$ та $CC_1$ відповідно. Доведіть, що прямі $A_0A_2$, $B_0B_2$ та $C_0C_2$ перетинаються в одній точці.

<details><summary>Розв'язання</summary>

Позначимо через $H$ — ортоцентр $\triangle ABC$, $A_3$ — перетин прямих $AA_1$ та $BC$. Тоді 
$\triangle A_3BA_1 \sim \triangle ABA_3$, $\triangle A_1A_3C \sim \triangle ACA_3 \implies CA_3^2 = A_1A_3 \cdot AA_3 = BA_3^2 \implies CA_3 = BA_3$. Оскільки $\angle BA_1C = 180^\circ − \angle BAC$, через трикутники $BB_0A$ та $CC_0A$ можна легко знайти, що $\angle BHC =180^\circ − \angle BAC$, тобто $\angle BA_1C = \angle BHC$, тому точки $B$, $H$, $A_1$, $C$ циклічні, і тоді $\angle HA_1C = 180^\circ − \angle HBC = 90^\circ + \gamma$. Оскільки $\angle A_3A_1C = \angle A_1AC + \angle A_1CA = \gamma \implies \angle HA_1A_3 = \angle HA_1C − \angle A_3A_1C = 90^\circ − \gamma + \gamma = 90^\circ = \angle HA_1A$. Звідси ми бачимо, що точки $A$, $C_0$, $H$, $A_1$ — циклічні, тому $\angle AA_1C_0 = \angle AHC_0 = 180^\circ − \angle AHC = 180^\circ − \angle A_0HC_0 = \beta$, оскільки точки $B$, $C_0$, $H$, $A_1$ також циклічні. Тому $\triangle AA_1C_0 \sim \triangle ABA_3$. Якщо аналогічно до зроблених побудов знайти точку $C_3 = CC_1 \cap AB$, то це буде середина сторони $AB$, тому точки $C_3$ і $A_2$ — середини відповідних сторін у подібних трикутниках. Тому $\angle C_0A_2A_1 = \angle A_3C_3B = \alpha$. Але $\angle C_0A_0A_3 = 90^\circ + \angle AA_0C_0 = 90^\circ + \angle C_0BH = 180^\circ − \alpha$, тому й точки $A_0$, $C_0$, $A_2$, $A_3$ — циклічні. Тому точка $A_2$ належить колу дев’яти точок $\triangle ABC$. Аналогічно точки $B_2$ та $C_2$ також належать цьому колу.

Тоді з вище одержаного маємо, що $\angle C_0A_1A_2 = \beta$, $\angle C_0A_2A_1 = \alpha$, тому $\triangle A_1A_2C_0 \sim \triangle ABC \implies \frac{C_0A_2}{AC} \frac{A_2A_1}{AB}$, аналогічно $\frac{B_0A_2}{AB} = \frac{A_2A_1}{AC} \implies \frac{C_0A_2}{B_0A_2} = \frac{AC^2}{AB^2} =  \frac{\sin\angle C_0A_0A_2}{\sin\angle B_0A_0A_2}$, оскільки $A_0$, $B_0$, $C_0$ та $A_2$ лежать на одному колі. Аналогічно $\frac{B_0C_2}{A_0C_2}=\frac{BC^2}{AC^2} = \frac{\sin\angle B_0C_0C_2}{\sin\angle A_0C_0C_2}$ і $\frac{A_0B_2}{C_0B_2}=\frac{AB^2}{CB^2} = \frac{\sin\angle A_0B_0B_2}{\sin\angle C_0B_0B_2}$. Перемножимо останні рівності $\frac{\sin\angle C_0A_0A_2}{\sin\angle B_0A_0A_2} \cdot \frac{\sin\angle B_0C_0C_2}{\sin\angle A_0C_0C_2} \cdot \frac{\sin\angle A_0B_0B_2}{\sin\angle C_0B_0B_2} = 1$, і з теореми Чеви одержимо, що прямі $A_0A_2$, $B_0B_2$, та $C_0C_2$ перетинаються в одній точці.
</details>