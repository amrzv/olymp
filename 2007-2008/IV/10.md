# Перший день
## 1
Відомо, що $|x + y| + |x − y| = 1$. Знайдіть найменше та найбільше значення виразу $x^2 - 6x + y^2 - 6y$.
<details><summary>Відповідь</summary>

$\min(x^2 - 6x + y^2 - 6y) = -\frac{11}{2}$, $\max(x^2 - 6x + y^2 - 6y) = \frac{13}{2}$.
<details><summary>Розв’язання</summary>

Вираз $f = x^2 - 6x + y^2 - 6y = (x-3)^2 + (y-3)^2 - 18 = R^2 - 18$ буде максимальним (мінімальним) одночасно з максимумом (мінімумом) виразу $R^2 = (x-3)^2 + (y-3)^2$, а це є рівняння кола з центром в точці $(3,3)$ та радіусом $R$. Графіком рівняння $|x + y| + |x - y| = 1$ є квадрат, що утворений прямими $x = \pm \frac{1}{2}$, $y = \pm \frac{1}{2}$.

Отже максимальний радіус серед кіл, що перетинається з квадратом, буде мати коло, яке проходить через точку $B\left(-\frac{1}{2}, -\frac{1}{2}\right)$, а мінімальний — через точку $A\left(\frac{1}{2}, \frac{1}{2}\right)$. Таким чином маємо для максимуму $R^2 = \left(\frac{7}{2}\right)^2 + \left(\frac{7}{2}\right)^2 = \frac{49}{2}$, а тому $f_{\text{max}} = \frac{49}{2} - 18 = \frac{13}{2}$, а для мінімуму — $R^2 = \left(\frac{5}{2}\right)^2 + \left(\frac{5}{2}\right)^2 = \frac{25}{2}$ і $f_{\text{min}} = \frac{25}{2} - 18 = -\frac{11}{2}$.
</details></details>

## 2
На продовженні сторони $BC$ паралелограма $ABCD$ за точку $C$ вибрано таку точку $K$, що трикутник $\triangle CDK$ є рівнобедреним з основою, а на продовженні сторони $DC$ за точку $C$ вибрано таку точку $L$, що рівнобедреним з основою $CL$ є трикутник $CBL$. Бісектриси кутів $\angle LBC$ та $\angle CDK$ перетинаються в точці $Q$. Знайдіть радіус описаного навколо трикутника $ALK$ кола, якщо $\angle BQD = \alpha$ і $KL = a$.
<details><summary>Відповідь</summary>

$\frac{a}{2 \sin 2\alpha}$.
<details><summary>Розв’язання</summary>

Оскільки трапеція $ABKD$ рівнобічна, то точки $A$, $B$, $K$, $D$ лежать на одному колі, аналогічно на одному колі також лежать і точки $B$, $L$, $D$, $A$, таким чином усі п’ять точок $B$, $L$, $D$, $A$, $K$ лежать на описаному навколо $\triangle ALK$ колі $w$. Діагоналі трапецій $ABKD$ і $BLDA$ рівні, оскільки одна з них спільна, тому $AL = AK$ і $\triangle ALK$ — рівнобедрений. Оскільки $BQ$ бісектриса рівнобедреного $\triangle LBC$, то $BQ \perp LC$ і $LC \parallel AB$, тому $BQ \perp AB$ і $\angle QBA = 90^\circ$, аналогічно $\angle QDA = 90^\circ$, звідки точки $Q$, $B$, $D$, $A$ лежать на одному колі, і це коло $w$. Оскільки кути $\angle BQD$ та $\angle ALK$ спираються на однакові хорди $BD = AK$, то $\angle ALK = \alpha$ і $\angle LAK = 180^\circ − 2\alpha$. За теоремою синусів для $\triangle ALK$ маємо: $R = \frac{LK}{2\sin\angle LAK} = \frac{a}{2 \sin 2\alpha}$.
</details></details>

## 3
Розглянемо усі можливі послідовності $a_1, a_2, \ldots ,a_{2008}$ цілих невід’ємних чисел, такі, що $a_1 \le a_2 \le \ldots \le a_{2008}$, та $a_k \le (k − 1)$ для усіх $k$ від 1 до 2008. Доведіть, що таких послідовностей
1. більне ніж $2^{2007}$;
2. більне ніж $2^{2008}$.
<details><summary>Розв’язання</summary>

1. Спочатку побудуємо різні $2^{2007}$ різних послідовностей, які задовольняють умови задачі. В усіх послідовностях покладемо $a_1 = 0$. Для кожного наступного елементу послідовності покладемо його або „на 0 більше“, або „на 1 більше“, ніж попередній. Таким чином ми маємо $2^{2007}$ різних послідовностей. ММІ легко показати, що у кожної з цих послідовностей $a_k \le k − 1$. Для доведення строгої нерівності достатньо навести приклад принаймні однієї послідовності, яка не входить у наведений перелік $2^{2007}$ послідовностей, але задовольняє умови задачі. Наприклад, це може бути така послідовність: $(0,0,2,2,\ldots,2)$.
2. Назвемо **_гарною_** довільну неспадну послідовність цілих невід’ємних чисел $a_1 \le a_2 \le \ldots \le a_n$, яка задовольняє умову $a_k \le (k − 1)$, $k = \overline{1,n}$. Зауважимо, що довільна гарна послідовність довжини $(n +1)$ можна одержати з гарної послідовності довжини $n$, якщо додати член $a_{n+1}$, який задовольняє таку подвійну нерівність: $a_n \le a_{n+1} \le n$. Так само і навпаки, достатньо відкинути останній член у послідовності довжини $(n +1)$ і ми одержимо гарну послідовність довжини $n$.

	Позначимо кількість гарних послідовностей довжини $n$ через $n_x$. Очевидно, що можна побудувати щонайменше дві різні гарні послідовності довжини $(n +1)$, якщо покласти очевидні припустимі можливості для $a_{n+1}$: це $a_n$ чи $(a_n +1)$. Аналогічно, якщо продовжити міркування легко одержати такі нерівності: $x_{n+m} \geq 2^m x_n$.

	Тепер достатньо обчислити кількість послідовностей при малих значеннях $n$. Очевидно, що $x_1 = 1$, оскільки так послідовність лише одна: $(0)$. Так само просто одержати, що $x_2 = 2$, бо гарними є такі послідовності: $(0,0)$ та $(0,1)$. Тому вже маємо оцінку $x_{2008} \geq 2^{2006} x_2 = 2^{2007}$, але цього поки що недостатньо. Для одержання послідовностей довжини 3 бачимо, що можна додати третім елементом до $(0,0)$ одне з чисел 0, 1, 2, а до $(0,1)$ — 0, 1, тобто $x_3 = 5$ і $x_{2008} \geq 2^{2005}x_3=5\cdot2^{2005} > 2^{2007}$. Далі просто треба продовжити обчислення кількості гарних послідовностей при малих $n$: $(0,0,0) \rightarrow 0,1,2,3$, $(0,0,1),(0,1,1) \rightarrow 1,2,3$, $(0,0,2),(0,1,2) \rightarrow 2,3$, тобто усього 14 різних гарних послідовностей, тому $x_4 = 14$ і $x_{2008} \geq 2^{2004}x_4 = 14 \cdot 2^{2004} > 5 \cdot 2^{2005}$.

	З цих гарних послідовностей одна закінчується на **0**, тому дописати можна 0, 1, 2, 3, 4, три — на **1**, можна дописати 1, 2, 3, 4, п’ять — на **5**, можна дописати 2, 3, 4, п’ять — на **3**, можна дописати 3, 4. Тому усього — $5 \times 1 + 3 \cdot 4 + 5 \cdot 3 + 5 \cdot 2 = 42$, звідки вже маємо доведену першу оцінку: $x_{2008} \geq 2^{2003}x_5= 42 \cdot 2^{2003} > 32 \cdot 2^{2003} = 2^{2008}$.
</details></details>

## 4
Розглянемо усі зростаючі геометричні прогресії. Серед них виберемо такі, які мають максимальну кількість $M$ спільних елементів з множиною $A = \{1,2,3,\ldots,2008\}$. Знайдіть значення $M$.
<details><summary>Відповідь</summary>
11
<details><summary>Розв’язання</summary>

Нехай одна з прогресій $\{ a_n \}$, для якої досягається шуканий максимум $M$ має нульовий член $a_0$ і знаменник $q_0 > 1$. Вона має перетин з множиною $A$, нехай $n$ — найменше число з $A$, яке належить прогресії. Тоді можна визначити нову прогресію з першим членом $b_0 = n$ та тим самим знаменником $q_0$. У неї стільки ж членів, які належать множині $A$, тому її можна розглянути в якості початкової. Нехай наступний член з множини $A$, який міститься в прогресії дорівнює $m$, тобто в новій прогресії $b_0 = n$, $b_k = b_0 q_0^k = n q_0^k = m \implies q_0^k = \frac{m}{n} = \frac{u}{v} \in \mathbb{Q}$, де $\frac{u}{v}$ — нескоротній дріб і $n\frac{u}{v} = m$.

Покажемо, що при $1 \leq i < k$ $q_0^i \notin \mathbb{Q}$. Методом від супротивного, нехай $q_0^i = \frac{s}{t}$ — також нескоротній дріб. Тоді $(\frac{u}{v})^i = q_0^{k_i} = (\frac{s}{t})^k$. Тоді $u^it^k = s^kv^i$, звідки зрозуміло, що $u^i = s^k$ і $v^i = t^k$. Дійсно, $(u,v) = 1 \implies v^i \mid t^k$ і навпаки $t^k\mid v^i$. Оскільки $i < k$, то $v > t$ і $b_0 = n \mathop{\raisebox{-2pt}{\vdots}} v \implies b_0 = n \mathop{\raisebox{-2pt}{\vdots}} t$, тому $b_i = b_0 q_0^i = n \frac{s}{t} = \in \mathbb{N}$, що суперечить умові, що першим натуральним числом після $n$ буде $b_k = b_0q_0^k = n \frac{u}{v} = m$.

З доведеного випливає, що раціональними членами обраної геометричної прогресії можуть бути лише члени такого набору: $b_0$, $b_0 q_0^k$, $b_0 q_0^{2k}, \ldots$, тому можемо вибрати $q = q_0^k \in \mathbb{Q}$ і розглянути вже таку прогресію $(b_0, q)$ з цілим першим членом $b_0 = n$ та раціональним знаменником $q$, де $q = \frac{p}{r}$ — нескоротний дріб.

Серед усіх прогресій з цілими знаменниками найбільший перетин з $A$ очевидно має прогресія $(1,2)$, яка має 11 спільних точок — це степені двійки: $1, 2, 4, \ldots, 1024$. Припустимо, що існує прогресія з раціональним показником, яка має більше спільних цілих точок, нехай це буде прогресія $\left( n, \frac{p}{r} \right)$. Зрозуміло, що якщо буде цілим $c_k = n \left( \frac{p}{r} \right)^k$, тобто $r^k \mid n$, то цілими будуть і усі попередні $c_i$, $i = \overline{0, k}$. Таким чином, якщо прогресія буде мати принаймні 12 спільних точок, то у неї цілим повинно бути $c_{12} = n \left( \frac{p}{r} \right)^{11}$, але це означає, що $r^{11} \mid n$. Оскільки $\frac{p}{r} \notin \mathbb{N}$, то $r \geq 2$, тому $r^{11} \geq 2048$ і $n \geq 2048$ — одержана суперечність завершує доведення твердження, що більше ніж 11 спільних членів не може мати зростаюча геометрична прогресія з множиною $A$.
</details></details>

# Другий день
## 5
Відомо, що при деякому натуральному $n$ десятковий запис числа $n^3 + 2009n^2 + 27n$ закінчується на цифрою 3. Знайдіть цифри сотень та десятків цього числа.
<details><summary>Відповідь</summary>
97
<details><summary>Розв’язання</summary>

Зрозуміло, що на відповідь не впливає число $2000n$, тому шукані цифри у чисел $A = n^3 + 2009n^2 + 27n$ та $B = n^3 + 9n^2 + 27n$ співпадають. Оскільки число $(B + 27)$ з одного боку дорівнює $(n + 3)^3$, тобто є кубом натурального числа, а з іншого закінчується на 0, то це число повинно закінчуватись на 000. Таким чином $B = \overline{X000} - 27 = \overline{Y973}$, де $X$, $Y$ деякі натуральні числа. Тому останні три цифри це 073.
</details></details>

## 6
Для клітчатої дошки розміром $10 \times 10$ розглядаються усі можливі розфарбування 10 його клітинок, для яких у кожному рядку і кожному стовпчику знаходиться рівно одна пофарбована клітинка. Для кожного розфарбування знаходиться прямокутник найбільшої площі зі сторонами, що йдуть по лініям сітки, і який не містить жодної пофарбованої клітинки. Яке найбільше значення може приймати площа цього прямокутника?
<details><summary>Відповідь</summary>
25
<details><summary>Розв’язання</summary>

Надалі розглядаємо прямокутники зі сторонами, що йдуть вздовж ліній сітки. Нехай на дошці знаходиться прямокутник розміру $A \times B$ без помічених клітинок ($A$ — ширина, $B$ — висота). У $A$ стовпчиках, де лежить прямокутник, має знаходитися $A$ помічених клітинок (за умовою). З іншого боку, ці $A$ клітинок будуть знаходитися у рядках, відмінних від тих $B$ рядків, що містять даний прямокутник. Залишається $(10 − B)$ рядків, і маємо необхідною умовою $10 − B \geq A$ (інакше $A$ помічених клітинок неможливо буде розмістити у $(10 − B)$ рядках по одній у кожному). $A + B \leq 10$ (те ж саме одержали б, якщо би розглядали $B$ рядків). За таких умов максимальну площу буде мати прямокутник $5 \times 5$ (площа $A(10 − A) \le (\frac{A+10-A}{2})^2 = 25$ за нерівністю Коші, або як парабола гілками вниз). Нескладно побудувати приклад, де ця площа досягається.
</details></details>

## 7
Для довільних додатних чисел $a$, $b$, $c$, довести нерівність: $\frac{a^2}{bc(a^2 + b^2)} + \frac{b^2}{ca(b^2 + c^2)} + \frac{c^2}{ab(c^2 + a^2)} \geq \frac{9}{2}$ якщо вони задовольняють умову:
1. $a^2 + b^2 + c^2 = 1$;
2. $ab + bc + ca = 1$.
<details><summary>Розв’язання</summary>

1. Перепишемо нерівність у вигляді: $A = \frac{a^3}{a^2 + b^2} + \frac{b^3}{b^2 + c^2} + \frac{c^3}{c^2 + a^2} \geq \frac{9}{2} abc$. З нерівності між середніми маємо
	```math
	A \geq 3 \cdot \sqrt[3]{\frac{(abc)^2}{(a^2 + b^2)(b^2 + c^2)(c^2 + a^2)}} = 3 \cdot \frac{abc}{\sqrt[3]{(1 - a^2)(1 - b^2)(1 - c^2)}} \geq \frac{3abc}{\frac{(1 - a^2) + (1 - b^2) + (1 - c^2)}{3}} = \frac{9abc}{3 - (a^2 + b^2 + c^2)} = \frac{9}{2} abc
	```
	що й треба було довести.
2. Розглянемо допоміжну нерівність: $\frac{a^3}{a^2 + b^2} \geq a - \frac{b}{2}$, яка доводиться простими перетвореннями $2a^3 \geq (a^2 + b^2)(2a - b) = 2a^3 + 2ab^2 - a^2b - b^3 \iff b(a - b)^2 \geq 0$.
	```math
	\frac{a^2}{bc(a^2 + b^2)} + \frac{b^2}{ca(b^2 + c^2)} + \frac{c^2}{ab(c^2 + a^2)} = \frac{1}{abc} \left( \frac{a^3}{a^2+b^2} + \frac{b^3}{b^2+c^2} + \frac{c^3}{c^2+a^2} \right) \geq \frac{1}{abc} \left( 1 - \frac{b}{2} + b - \frac{c}{2} + c - \frac{a}{2} \right) = \frac{a+b+c}{2abc} = \frac{(a+b+c)(ab+bc+ac)}{2abc} \geq \frac{3 \sqrt[3]{abc} \cdot 3\sqrt[3]{a^2b^2c^2}}{2abc} = \frac{9}{2}
	```
	Легко бачити, що пункт **1.** так само можна зробити цим шляхом.
</details>

## 8
Нехай $H$ — точка перетину висот гострокутного трикутника $ABC$, точки $A_1$, $B_1$, $C_1$ — середини сторін $BC$, $CA$ і $AB$ відповідно. Нехай $A_2$ та $C_2$ — такі точки, що $A_2A \perp AC$ і $A_2C_1 \perp AB$, $C_2C \perp AC$ і $C_2A_1 \perp BC$. Доведіть наступні твердження:
- середина відрізка $BH$ лежить на прямій $A_2C_2$;
- нехай пряма $BB_1$ перетинає коло, описане навколо трикутника $A_1B_1C_1$, в точках $B_1$ і $B_3$, тоді точка $B_3$ лежить на прямій $A_2C_2$.
<details><summary>Розв’язання</summary>

Позначимо через $H_2$ середину відрізку $BH$. Нехай $w_A$, $w_C$ — кола, з центрами в $A_2$, $C_2$, та радіусами $A_2A$ і $C_2C$ відповідно. Тоді вони дотикаються до прямої $AC$ у відповідних кінцях відрізку $AC$ та проходять через точу $B$, бо точки $A_2$, $C_2$ лежать на відповідних серединних перпендикулярах. При цьому степінь точки $B_1$ відносно цих кіл рівна, отже радикальна вісь цих кіл — пряма $BB_1$. Нехай $B_4$ — їх друга точка перетину. Тоді за теоремою про дотичну і хорду маємо $\angle B_4AC = \angle B_4BA$, $\angle B_4CA = \angle B_4BC \implies \angle CB_4A = \pi - \angle B_4BA - \angle B_4BC = \pi - \angle ABC = \angle AHC$, отже точки $A$, $B_4$, $C$, $H$ лежать на одному колі. Гомотетія з центром в $B$ і коефіцієнтом $\frac{1}{2}$ переводить описане навколо $\triangle AHC$ коло, що описане навколо $\triangle A_1B_2C_1$, а отже відрізок $B_4H$ у відрізок $B_3B_2$ відповідно. При цьому $B_1B_2$ — діаметр останнього кола, тому $B_3B_2 \perp BB_1$, отже $B_2$ лежить на серединному перпендикулярі до $BB_4$, на якому також лежать точки $A_2$, $C_2$, як центри кіл, що проходять через $B$, $B_4$.
</details>