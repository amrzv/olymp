# Перший день
## 1
Відомо, що $x^2 + (y - 4)^2 = 1$. Знайдіть найменше та найбільше значення виразу $|x| + |y|$.
<details>
<summary>Відповідь</summary>

$\min(|x| + |y|) = 3$, $\max(|x| + |y|) = 4 + \sqrt{2}$.

<details><summary>Розв’язання</summary>

Графіком рівняння $|x| + |y| = a$ ($a > 0$) є квадрат, графіком рівняння $x^2 + (y - 4)^2 = 1$ є коло, з центром в точці $(0,4)$ і радіусом 1. Найменше значення виразу $|x| + |y|$ відповідає положенню квадрата, яке має з колом єдину спільну точку $A(0,3)$. Найбільше значення досягається тоді, коли коло дотикається зсередини сторін квадрата. Тому для найменшого значення очевидно, що $a = 3$.

Для найбільшого значення розглянемо точку $C$, в якій коло дотикається до сторони квадрата. Бачимо, що $\triangle DBC$ — прямокутний та рівнобедрений, його катет $DC = 1$ — радіус кола, а тому $DB = \sqrt{2}$, остаточно $a = OB = 4 + \sqrt{2}$.
</details></details>

## 2
За один крок дозволяється замінити трійку чисел $(a, b, c)$ (порядок яких не суттєвий) на трійку $(a_1, b_1, c_1)$ за наступним правилом: $a_1 = \sqrt{2b^2 + 2c^2 - a^2}$, $b_1 = \sqrt{2c^2 + 2a^2 - b^2}$, $c_1 = \sqrt{2b^2 + 2a^2 - c^2}$. Чи можливо за скінченну кількість кроків з трійки $\{3, \sqrt{19}, \sqrt{22}\}$ одержати:
1. трійку $\{\sqrt{3^{2007} \cdot 2}, \sqrt{3^{2007} \cdot 4}, \sqrt{3^{2007} \cdot 6}\}$;
2. трійку $\{\sqrt{3^{2008} \cdot 4}, \sqrt{3^{2008} \cdot 13}, \sqrt{3^{2008} \cdot 33}\}$?

<details>
<summary>Відповідь</summary>
В обох пунктах не можна.
<details><summary>Розв’язання</summary>

1. При такому перетворенні сума квадратів елементів множини за кожний крок збільшується в 3 рази, тому на кожному кроці $a_n^2 + b_n^2 + c_n^2 = 3^{n}(9 + 19 + 22) = 3^{n} \cdot 50 \neq 3^{2007} \cdot 12$ при якому $n$.
2. Легко побачити, що фактично з трійки $(a_k, b_k, c_k)$ ми будуємо трійку чисел, які виражають подвоєні довжини медіан трикутника з такими сторонами. Добре відомо, що з медіан так само завжди можна побудувати трикутник. Але трикутника із сторонами $2, 13, \sqrt{33}$ не існує, оскільки $4 + 13 + 4\sqrt{13} < 33$.
</details></details>

## 3
Доведіть, що для довільних додатних дійсних чисел $a$, $b$, $c$, виконується нерівність
```math
\frac{a+b}{2b+c} + \frac{b+c}{2c+a} + \frac{c+a}{2a+b} \geq 2.
```

<details>
<summary>Розв’язання</summary>

З нерівності Коші — Буняковського для наборів $\frac{a_1}{\sqrt{b_1}}, \ldots, \frac{a_n}{\sqrt{b_n}}$ та 
$\sqrt{b_1}, \ldots, \sqrt{b_n}$, де числа $a_1, \ldots, a_n$, $b_1, \ldots, b_n $ — додатні, випливає нерівність $ \frac{a_1^2}{b_1} + \ldots + \frac{a_n^2}{b_n} \geq \frac{(a_1 + \ldots + a_n)^2}{b_1 + \ldots + b_n}$. Далі робимо такі перетворення:
```math
\frac{a+b}{2b+c} + \frac{b+c}{2c+a} + \frac{c+a}{2a+b} = \frac{(a+b)^2}{(a+b)(2b+c)} + \frac{(b+c)^2}{(b+c)(2c+a)} + \frac{(c+a)^2}{(c+a)(2a+b)} \geq \frac{((a+b)+(b+c)+(c+a))^2}{(a+b)(2b+c)+(b+c)(2c+a)+(c+a)(2a+b)} \geq 2,
```
останній перехід просто перевіряється розкриттям дужок та зведенням подібних доданків
</details>

## 4
Коло, вписане в трикутник $ABC$ дотикається до сторін $BC$, $CA$ і $AB$ в точках $A_1$, $B_1$ і $C_1$ відповідно. Через середину відрізку $A_1B_1$ проведено пряму, перпендикулярну до $AB$, через середину $B_1C_1$ — пряму, перпендикулярну до $BC$, і через середину $C_1A_1$ — пряму, перпендикулярно до $CA$. Доведіть, що ці прямі перетинаються в одній точці.

<details>
<summary>Розв’язання</summary>

Очевидно, що $\triangle A_1B_1C_1$ гострокутний, оскільки його кути задовольняють рівності: $\angle A_1 = \frac{\angle C + \angle B}{2}$, $\angle B_1 = \frac{\angle A + \angle C}{2}$, $\angle C_1 = \frac{\angle A + \angle B}{2}$. Покажемо, що проведені прямі є серединними перпендикулярами до трикутника, який є ортоцентричним до $\triangle A_1B_1C_1$.

Розглянемо гострокутний $\triangle KMN$, $MM_1$ та $KK_1$ — його висоти, $D$ — середина $MK$, $F$ — середина $M_1K_1$. $TN$ — дотична до описаного навколо $\triangle MNK$ кола. Коло з діаметром $MK$ — описане навколо чотирикутника $MKM_1K_1$. Тоді $\angle K_1M_1N = \angle NMK$, але $\angle NMK = \angle KNT$, тому $TN \parallel M_1K_1$. Звідки серединний перпендикуляр до $M_1K_1$ проходить через точку $D$. Це й доводить наведене твердження.
</details>

# Другий день
## 5
Відомо, що при деякому натуральному $n$ десятковий запис числа $n^3 + 2009n^2 + 27n$ закінчується на цифрою $3$. Знайдіть цифри сотень та десятків цього числа.
<details><summary>Відповідь</summary>
97
<details><summary>Розв’язання</summary>

Зрозуміло, що на відповідь не впливає число $2000n$, тому шукані цифри у чисел $A = n^3 + 2009n^2 + 27n$ та $B = n^3 + 9n^2 + 27n$ співпадають. Оскільки число $(B + 27)$ з одного боку дорівнює $(n + 3)^3$, тобто є кубом натурального числа, а з іншого закінчується на 0, то це число повинно закінчуватись на 000. Таким чином $B = \overline{X000} - 27 = \overline{Y973}$, де $X$, $Y$ деякі натуральні числа. Тому останні три цифри це 073.
</details></details>

## 6
На дошці записано $n$ натуральних чисел. До них можна дописувати лише натуральні числа вигляду $\frac{a-b}{a+b}$, де $a$ і $b$ — раніше записані числа. Виявилось, що, діючи у такий спосіб, на дошці можна отримати будь-яке натуральне. Знайдіть найменше значення $n$ та з’ясуйте, які числа були записані на дошці спочатку (розгляньте всі випадки).
<details><summary>Відповідь</summary>

$\{1,2\}$ або $\{1,3\}$
<details><summary>Розв’язання</summary>

Оскільки $(a + b) > (a - b)$, то число $1$ такими операціями одержати неможливо. Тому воно повинно бути записане на дошці. Одного числа недостатньо. Покажемо, що вистачить двох чисел. Означимо друге число через $x$. Число $\frac{x+1}{x-1}$ єдине, яке ми можемо одержати на першому кроці. Оскільки воно натуральне, то $\frac{x+1}{x-1} \geq 2 \implies (x+1) \geq 2x-2$ або $x \leq 3$. Таким чином цим другим числом може бути або 2, або 3, і ми маємо два можливих набори: $\{1,2\}$ та $\{1,3\}$.

Доведемо, що вони обидва задовольняють умову. Оскільки $\frac{2+1}{2-1}=3$ і $\frac{3+1}{3-1}=2$, то після першого кроку ми в обох випадках приходимо до набору $\{1,2,3\}$, і залишається показати, що з цієї трійки можна одержати будь-яке натуральне число, більше за 3.

Нехай ми вже одержали набір $\{1,2,3,...,(2k +1)\}$. Покажемо, як одержати наступні два числа. З чисел $(k +1)$, $(k + 2)$ одержимо число $\frac{(k+2) + (k+1)}{(k+2) - (k+1)} = 2k+3$, далі з чисел $(2k + 3)$, $(2k +1)$ одержимо $\frac{(2k+3) + (2k+1)}{(2k+3) - (2k+1)}$, звідки й випливає потрібне.
</details></details>

## 7
У гострокутному різносторонньому трикутнику $ABC$ проведено висоту $BB_1$. На стороні $BC$ вибрано таку точку $D$, що $\angle BAD = \angle CBB_1$. Відрізки $AD$ і $BB_1$ перетинаються в точці $F$. Через точку $B$, перпендикулярно до сторони $AB$ провели пряму $l$, яка перетинається з прямою $CF$ в точці $K$. Доведіть, що пряма $DK$ перетинає відрізок $BF$ у його середині.

<details><summary>Розв’язання</summary>

Нехай точка $N$ — це перетин прямої $AD$ з описаним навколо $\triangle ABC$ колом. Тоді $\angle BCN = \angle BAN = \angle CBB_1$. Звідси $BB_1 \parallel CN$, тому $\angle ACN = 90^\circ \Rightarrow AN$ — діаметр. Тому $\angle NBA = 90^\circ$, звідки випливає, що $N,B,K$ лежать на одній прямій. Оскільки $D$ — точка перетну діагоналей трапеції $CFBN$, а $K$ — точка перетину продовжень її бічних сторін, то далі все випливає з відомих властивостей трапеції.
</details>

## 8
У Петрика є декілька однакових білих квадратиків розміром $4\times 4$ клітинки. Кожну клітинку $1\times1$ кожного квадратика він фарбує у червоний або синій колір у такий спосіб, щоб у будь-яких двох квадратиків відрізнялися перші, другі, треті й четверті стовпчики відповідно, а також перші, другі, треті й четверті рядки відповідно. Повертати та перегортати квадратики не можна. Яку найбільшу кількість квадратиків таким чином Петрик може зафарбувати?

<details><summary>Відповідь</summary>
16
<details><summary>Розв’язання</summary>

Оскільки кожні два квадрати відрізняються в кожному рядку та кожному стовпчику, то вони вже відрізняються вже у першому стовпчику. Існує усього $2^4 = 16$ по різному пофарбованих стовпчиків, тому усього Петро не зможе пофарбувати більше ніж стільки різних квадратів, що задовольняють умови задачі.

Покажемо, що це число і є відповіддю. Він бере 16 білих квадратиків та фарбує у них перші стовпчики усіма можливими різними варіантами. Одержані квадрати вже відрізняються у перших стовпчиках. Покажемо, як він буде фарбувати далі з виконанням умов задачі. Він буде використовувати циклічно-діагональний шаблон, який можна описати таким чином. Для кожного білого квадрату він (умовно) відрізає перший стовпчик, переставляє його верхню клітину донизу та накладає його на другий стовпчик для його фарбування. Аналогічно він одержує третій стовпчик з другого тощо. Відповідний приклад наведено нижче:
|||||
|-|-|-|-|
|A|B|C|D|
|B|C|D|A|
|C|D|A|B|
|D|A|B|C|

Розглянемо тепер два різних квадратики  $X \ne Y$. За побудовою вони відрізняються у першому стовпчику. Нехай вони відрізняються у клітині з порядковим номером $(4-j)$ знизу. Якщо вони відрізняються в декількох клітинах, то виберемо довільну.  Оді їх другі стовпчики відрізняються у клітині з номером $(5-j)$ і т.д. Таким чином усі стовпчики різні, але клітина відмінності знаходиться в певному рядку, вона відрізняється з відповідним іншим квадратом. Тому, вона так само рухається вздовж рядків, як і вздовж стовпчиків, що задає відмінність у кожному рядку. 
</details></details>