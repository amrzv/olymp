# Перший день
## 1
Для деяких дійсних чисел $x$, $y$, $z$ має місце рівність $\frac{1}{x-y} + \frac{1}{y-z} + \frac{1}{z-x} = \frac{3}{2}$. Які значення може приймати вираз $\frac{1}{(x-y)^2} + \frac{1}{(y-z)^2} + \frac{1}{(z-x)^2}$?

<details><summary>Відповідь</summary>

$\frac{4}{9}$
<details><summary>Розв’язання</summary>

Нехай $B = \frac{1}{x-y} + \frac{1}{y-z} + \frac{1}{z-x} = \frac{3}{2}$ і $A = \left(\frac{1}{x-y}\right)^2 + \left(\frac{1}{y-z}\right)^2 + \left(\frac{1}{z-x}\right)^2$, тоді $B^2 = \frac{9}{4} = A + 2\left(\frac{1}{(x-y)(y-z)} + \frac{1}{(y-z)(z-x)} + \frac{1}{(z-x)(x-y)}\right)$. Зробимо перетворення другого доданку останнього виразу:  
$\frac{1}{(x-y)(y-z)} + \frac{1}{(y-z)(z-x)} + \frac{1}{(z-x)(x-y)} = \frac{z-x+y-z+x-y}{(x-y)(y-z)(z-x)} = 0$, тому  $A = \frac{4}{9}$.

Хоч цього не вимагає умова, але треба переконатись, що такі числа $x$, $y$, $z$ , що задовольняють задану умову існують. Покладемо $x = 2$, $y =1$, $z =0$, тоді $(x − y) =1$, $(y − z) =1$, $(z − x) = −2$, $B = 1 + 1 − \frac{1}{2} = \frac{3}{2}$ і $A = 1 + 1 + \frac{1}{4} = \frac{9}{4}$.  
</details></details>

## 2
З’ясуйте, яких п’ятицифрових чисел більше: тих, у яких цифри йдуть у строго зростаючому порядку зліва направо, або тих, у яких кожна цифра не перевищує 5 та цифри ідуть у неспадному порядку зліва направо (наприклад, число 12459 задовольняє першій умові, а 22589 та 01234 — ні; число 11145 задовольняє другій умові, а 21224, 12346 та 01234 — ні)?

<details><summary>Відповідь</summary>
Чисел однакова кількість.

<details><summary>Розв’язання</summary>

Покажемо, що таких чисел однакова кількість, для цього кожному числу одного набору поставимо у відповідність єдине число з другого. Достатньо числу $\overline{abcde}$ першого набору поставити у відповідність число $\overline{a(b-1)(c-2)(d-3)(e-4)}$. Це показує, що кількість чисел в наборах однакова.
</details></details>

## 3
На стороні $BC$ трикутника $ABC$ позначили точку $M$ так, що $BM = AC$. Точка $H$ — основа перпендикуляра, проведеного з точки $B$ на пряму $AM$. Відомо, що $BH = CM$ і $\angle MAC = 30^\circ$. Знайдіть градусну міру кута $\angle ACB$.

<details><summary>Відповідь</summary>

$15^\circ$ або $105^\circ$.
<details><summary>Розв’язання</summary>

Нехай $AC = BM = b$, $BH = MC = h$. Легко показати, що точка $H$ не може належати відрізку $AM$. Розглянемо два випадки. 

1. Точка $H$ належить променю $MA$. Проведемо перпендикуляр $LC \perp AM$, точка $L$ лежить на прямій $AM$. З прямокутного $\triangle ALC$ з кутом $30^\circ$, $LC= = \frac{1}{2}b$. Зрозуміло, що $\angle MCL = \angle MBH \implies \cos \angle MCL = \frac{LC}{MC} = \frac{b}{2h}$, $\cos \angle MBH = \frac{BH}{BM} = \frac{b}{b} \implies \frac{b}{2h} = \frac{b}{b}$ і $b^2=2h^2$, тому $\cos \angle MCL = \frac{b}{2h} = \frac{1}{\sqrt{2}}$ , звідки $\angle MCL = 45^\circ$, оскільки $\angle LCA = 60^\circ$, то $\angle ACB = 15^\circ$. 
2. Нехай точка $H$ належить променю $AM$. Проведемо перпендикуляр $LC \perp AM$, точка $L$ лежить на прямій $AM$. Тоді повністю аналогічно попередньому розв’язанню одержимо, що $\angle MCL = 45^\circ$, оскільки $\angle LCA = 60^\circ$, то $\angle ACB = 105^\circ$.
</details></details>

## 4
Розв’яжіть в цілих невід’ємних числах $n$, $m$, $k$ рівняння: $3^n + 4^m = 5^k$.

<details><summary>Відповідь</summary>

$(2, 2, 2)$, $(0, 1, 1)$
<details><summary>Розв’язання</summary>

Нехай $n \geq 1$, $m \geq 1$.

Спочатку розглянемо рівняння за модулем $3$: $4^m \equiv 1 \pmod{3}$, отже при $n \geq 1$, $3^n + 4^m \equiv 1 \pmod{3}$, тому повинно бути $5^k \equiv 1 \pmod{3} \implies k = 2k_1$.

Розглянемо тепер рівняння за модулем $4$: $5^k \equiv 1 \pmod{4} \implies (5^k - 4^m) \equiv 1 \pmod{4}$, тому повинно бути $3^n \equiv 1 \pmod{4} \implies n = 2n_1$.

Таким чином ми маємо таке рівняння: $3^{2n_1} + 4^m = 5^{2k_1} \implies 3^{2n_1} = (5^{k_1} - 2^m)(5^{k_1} + 2^m)$, звідки випливає, що $\begin{cases} 5^{k_1} - 2^m=3^p \\ 5^{k_1} + 3^s \end{cases}$, $0 \leq p < s$, $p+s=2n_1$. Додамо одержані два рівняння: $2 \times 5^{k_1} = 3^p(1+3^{s-p})$, тому $p = 0$, отже $2n_1 = s$ і система набуває такого вигляду $\begin{cases} 5^{k_1} -2^m = 1 \\ 5^{k_1} +2^m = 3^{2n_1} \end{cases}$. Віднімемо ці рівняння: $2^{m+1} = 3^{2n_1} - 1 = (3^{n_1} - 1)(3^{n_1} + 1) \implies \begin{cases} 3^{n_1} - 1 = 2^q \\ 3^{n_1} + 1 = 2^t \end{cases}$, де $0 \leq q < t$, $q+t = 2n_1$. Оскільки $(3^{n_1} - 1, 3^{n_1} + 1) = 2$, то $q \leq 1$, звідки очевидно, що $q = 1$ і $3^{n_1} - 1 = 2 \implies n_1 = 1$, і попередня система набуває такого вигляду $\begin{cases} 5^{k_1}  -2^m =1 \\ 5^{k^1} + 2^m = 9 \end{cases}$. Оскільки $k_1$ і $m$ — цілі невід’ємні, то простий перебір для другого рівняння системи дає рівно два можливих розв’язки: $k_1 = 0, m = 3$ або $k_1 = 1, m = 2$, з урахування першого рівняння залишається єдиний можливий розв’язок: $k_1 = 1, m = 2$. З нього легко знаходимо шуканий розв’язок: $(n, m, k) = (2n_1, m, k_1) = (2, 2, 2)$.

Залишається розглянути випадки, що оговорені на початку розв’язку.
- $m = 0 \implies 3^n + 1 = 5^k$, що суперечить міркуванням парності при натуральних $n$, $k$, при нулях — простий перебір показує відсутність розв’язків.
- $n = 0 \implies 1 + 4^m = 5^k$. Розглянемо ці рівняння за модулем 3: $1 + 4^m \equiv 2 \pmod{3}$, тому $5^k \equiv 2 \pmod{3} \implies k = 2k_2 + 1$. Далі розглянемо це рівняння за модулем ##  При $m \geq 2$, $1 + 4^m \equiv 1 \pmod{8}$, а $5^{2k_2+1} =5\cdot 5^{k_2} \equiv 5 \pmod{8}$, і одержана суперечність показує, що $m \leq 1$. Оскільки випадок $m = 0$ розглянутий вище, то залишається перевірити $m = 1$, звідки одержимо таке рівняння: $1 + 4 = 5 \implies$ маємо ще один розв’язок $(n, m, k) = (0, 1, 1)$.
</details></details>

# Другий день
## 5
Відомо, що при деякому натуральному $n$ десятковий запис числа $n + 2008n^2$ закінчується цифрою $4$. Знайдіть цифру десятків цього числа.

<details><summary>Відповідь</summary>
8
<details><summary>Розв'язання</summary>

Зрозуміло, що на відповідь не впливає число $2000n$, тому шукані цифри у чисел $A = n^2 + 2008n^2$ та $B = n^2 + 8n^2$ співпадають. Оскільки число $(B +16)$, з одного боку дорівнює $(n + 4)^2$, тобто є квадратом натурального числа, а з іншого закінчується на 0, то це число повинно закінчуватись на 00. Таким чином $B = \overline{X00} − 16 = \overline{Y84}$, де $X$, $Y$ деякі натуральні числа. Тому останні дві цифри числа це — 84.
</details></details>

## 6
Є п’ять купок, в яких лежить 42, 70, 105, 462 та 2009 камінців. Дозволяється проводити такі операції: замість двох купок, в яких було $a$ і $b$ камінців утворити

- дві купки, які містять $a$ і $(a + b)$ камінців;
- дві купки, які містять $a$ і $| a − b |$ камінців.

Також можна вибрати $k$ різних купок, загальна кількість камінців в яких дорівнює $nk$, де $n$ — деяке натуральне число, та замість них утворити

- $k$ купок по $n$ камінців в кожній.

Чи можна за скінченну кількість кроків одержати 5 купок, в кожній з яких буде по:
1. 2008 камінців;
2. 2009 камінців?
<details><summary>Відповідь</summary>

1. не можна;
2. можна.
<details><summary>Розв'язання</summary>

1. Легко побачити, що НСД усіх чисел 42, 70, 105, 462 та 2009 — це число 7. Будь-яка з наведених операцій залишає умову кратності НСД кількості камінців у купках на 7. Тому відповідь на запитання пункту негативна, оскільки НСД дорівнює 2008 і не ділиться на 7.
2. Відповідь на запитання цього пункту позитивна, наведемо одну із схем одержання потрібного набору. $(42, 70, 105, 462, 2009) \to (42, 35, 105, 462, 2009) \to (7, 35, 105, 462, 2009)$. Далі ми для купки з 7 камінців застосовуємо операцію збільшення іншої купки на 7 камінців: $\to (7, 35 + 7 \times 1061, 105, 462, 2009)$. Після цього для одержаних 5 купок, які в сумі містять 10045 камінців ми застосуємо операцію поділення на рівні купки, і одержимо потрібне.
</details></details>

## 7
В чотирикутнику $ABCD$ діагоналі $AC$ і $BD$ перетинаються в точці $O$. Відомо, що діагональ $BD$ перпендикулярна стороні $AD$, $\angle BAD = \angle BCD = 60^\circ$, $\angle ADC = 135^\circ$. Знайдіть відношення $DO:OB$.

<details><summary>Відповідь</summary>
1:2
<details><summary>Розв'язання</summary>

З умов задачі легко знайти такі кути: $\angle ABD = 30^\circ$, $\angle BDC = 45^\circ$, $\angle DBC = 75^\circ$. Проведемо промені $AD$ та $AB$. Тоді $\angle EDC = 45^\circ$, $\angle FBC = 75^\circ$, тому $BC$ — бісектриса $\angle DBF$, а $DC$ — бісектриса $\angle BDE$, звідки $AC$ — бісектриса $\angle BAD$, що легко доводиться з ГМТ бісектриси. Отже $\angle BAO = 30^\circ$ і $\triangle AOB$ — рівнобедрений, тому $AO = BO$, а $DO = \frac{1}{2} AO$ з прямокутного трикутника $\triangle ADO$ з кутом $30^\circ$. Звідки знаходимо $\frac{DO}{OB} = \frac{1}{2}$.
</details></details>

## 8
У Петра є декілька однакових білих квадратиків розміром $4 \times 4$. Кожну клітинку $1 \times 1$ кожного квадратика він фарбує у червоний або синій колір у такий спосіб, щоб серед усіх стовпчиків усіх квадратиків не було двох однаково пофарбованих, і серед усіх рядків усіх квадратиків не було двох однаково пофарбованих. Повертати та перегортати квадратики не можна. Яку найбільшу кількість квадратиків таким чином Петрик може зафарбувати?

<details><summary>Відповідь</summary>
4
<details><summary>Розв'язання</summary>

Усього є $2^{16} = 4!$ різним чином пофарбованих стовпчиків. Але кожний квадрат містить рівно 4 стовпчики, тому усього різних квадратів не може бути більшим за $\frac{2^4}{4} = 4$. Доведемо, що рівно таку кількість ми можемо зафарбувати. В таблиці наведено відповідний приклад. Досить перевірити виконання умови лише для стовпчиків, а для рядків все витікає з симетрії відносно діагоналі.
|||||
| - | - | - | - |
| 0001 | 1110 | 0110 | 1001| 
| 0010 | 1101 | 0011 | 1100| 
| 0100 | 1011 | 0101 | 1010| 
| 1000 | 0111 | 0000 | 1111| 
</details></details>