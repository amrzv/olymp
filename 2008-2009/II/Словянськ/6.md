# 1
Є два числа. Яке з чисел більше та на скільки, якщо 5% першого числа дорівнюють 15, а 8% від другого дорівнюють 16?
<details><summary>Відповідь</summary>

Перше число дорівнює 300, а друге – 200 і тому перше число більше другого.
</details>

# 2
О 9 годині ранку зі станції $A$ вирушив пасажирський поїзд, а слідом за ним об 11 годині з тієї ж станції вирушив швидкий поїзд. На якій відстані від станції $A$ пасажирський поїзд повинен пропустити швидкий поїзд, якщо швидкість пасажирського поїзда 54 км/год, а швидкого – 72 км/год?
<details><summary>Відповідь</summary>

Пасажирський поїзд повинен пропустити швидкий поїзд на відстані 432 км від станції $А$.
</details>

# 3
Довести, що сума двох послідовних непарних чисел ділиться на 4.

# 4
Яку найбільшу кількість однакових подарунків можна скласти з 320 горіхів, 240 цукерок і 200 пряників? Скільки цукерок, горіхів й пряників буде в кожному подарунку?
<details><summary>Відповідь</summary>
Найбільша кількість однакових подарунків які можна скласти з 320 горіхів, 240 цукерок і 200 пряників становить 40. В кожному подарунку буде 8 горіхів, 6 цукерок і 5 пряників.
</details>

# 5
По колу вписали 2003 натуральних числа. Доведіть, що знайдуться два сусідніх числа, сума яких парна.
