# 1
Дано три точки $M(-2;3)$, $B(-2;6)$, $A(6;6)$. Побудуйте точку $K$, яка є вершиною прямокутника $MBAK$. Знайдіть площу цього прямокутника.
<details><summary>Відповідь</summary>

$K = (6;3)$, $S_{MBAK} = 24$ (кв. од.).
</details>

# 2
Білка за 20 хвилин приносить горіх до дупла. Яку відстань при цьому вона пробігає, якщо без горіха вона біжить зі швидкістю 5 м/с., а з горіхом 3 м/с.
<details><summary>Відповідь</summary>
4500 м.
</details>

# 3
Зі 100 учнів ліцею 28 вивчають англійську мову, 30 – німецьку, 42 – французьку, 8 – англійську і німецьку, 10 – французьку і англійську, 5 учнів – німецьку і французьку, 3 – вивчають усі три мови. Скільки учнів вивчають лише англійську, лише французьку, лише німецьку? Скільки учнів не вивчають жодної мови?
<details><summary>Відповідь</summary>
З усіх учнів класу 13 вивчають лише англійську, 20 – лише німецьку, 30 – лише французьку, 20 учнів не вивчають жодної мови.
</details>

# 4
У шестицифровому числі перша цифра співпадає з четвертою, друга – з п’ятою, а третя – з шостою. Доведіть, що це число кратне 7, 11 і 13.

# 5
На столі лежать 18 олівців. Двоє учнів по черзі беруть один, два або три олівці. Програє той, хто візьме останній олівець. Як повинен грати перший учень, щоб виграти?
<details><summary>Відповідь</summary>
Щоб виграти перший повинен грати наступним чином:
першого разу перший гравець повинен взяти 1 олівець, а при кожному наступному виборі керуватися правилом:

- якщо другий візьме 1 олівець, то перший повинен взяти 3 олівці,
- якщо другий візьме 2 олівці, то перший повинен взяти також 2 олівці,
- якщо другий візьме 3 олівці, перший повинен взяти 1 олівець.
</details>
