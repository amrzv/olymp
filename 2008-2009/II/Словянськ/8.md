# 1
Коли турист пройшов 1 км та половину решти шляху, то з’ясувалося, що до кінця ще $\frac{1}{3}$ всього шляху та ще 1 км. Знайдіть довжину всього шляху.
<details><summary>Відповідь</summary>
Довжина всього шляху становить 9 км.
</details>

# 2
У трикутнику $ABC$ бісектриса з вершини $A$, висота з вершини $B$ та серединний перпендикуляр до сторони $AB$ перетинаються в одній точці. Знайдіть величину кута $A$.
<details><summary>Відповідь</summary>

$\angle A = 60^\circ$
</details>

# 3
Розв’яжіть рівняння: $|2|x- 1|-3| = 5$.
<details><summary>Відповідь</summary>

$x_1=-3$; $x_2 = 5$.
</details>

# 4
Сума трьох цілих чисел ділиться на 6. Довести, що й сума кубів цих чисел ділиться на 6.

# 5
На площині дано шість точок загального положення (жодні три з них не лежать на одній прямій). Кожні дві точки сполучено відрізком або червоного, або синього кольору. Довести, що знайдеться трикутник з вершинами в даних точках, всі сторони якого мають один колір.
