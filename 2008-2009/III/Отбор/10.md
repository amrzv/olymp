# 1 тур
## 1
В деякому місті є 11 клубів. Кожен клуб містить 5 членів, а кожні два клуби мають одного спільного члена. Доведіть, що є людина яка входить до 4-ох клубів.
<details><summary>Розв’язання</summary>

Сформуємо табличку $A$ в якій рядки пронумеровані клубами, а стовпчики – членами. В клітинці $(i, j)$ стоїть число $a_{ij} = 1$, якщо людина $j$ входить до клубу $i$ і $a_{ij} = 0$ в протилежному випадку. Тоді в кожному рядку п’ять 1, і для кожних $(i, j)$ існує таке $k$, що $a_{ik} = a_{jk} = 1$. Тоді, в $A$ є 55 одиниць. Ми маємо довести, що існує стовпчик з чотирма одиницями. Без втрати загальності, припустимо, що $a_{1i} = 1$ для $i = \overline{1,5}$. Розглянемо _підтабличку_ $B$, що утворена з перших п’яти стовпчиків і останніх десяти рядків. Кожний рядок $B$ має хоча б одну одиничку, тому загалом в $B$ хоча б десять одиничок. Якщо є якийсь стовпчик з трьома одиничками, то задача розв’язана. Якщо ні, то кожний стовпчик містить по дві одинички і тому всі відповідні стовпчики таблички $A$ містять по три одинички. Розглядаючи решту таблички $A$ аналогічно приходимо до висновку, що всі стовпчики містять по три одинички. Але це неможливо, оскільки кількість одиничок в $A$ 55 не ділиться на 3.
</details>

## 2
Довести, що існує нескінченно багато пар різних натуральних чисел $(x, y)$ таких, що $(x^2 + y^3)$ ділиться на $(x^3 + y^2)$.
<details><summary>Розв’язання</summary>

Позначимо $y = kx$, де $k \in \mathbb{Q}$. Тоді маємо такі перетворення: $\frac{x^2 + y^3}{x^3 + y^2} = \frac{x^2 + k^3 x^3}{x^3 + k^2 x^2} = \frac{k^3 x + 1}{x + k^2} = \frac{kx^3 + k^5}{x + k^2} - \frac{k^5 - 1}{x + k^2} = k^3 - \frac{k^5 - 1}{x+k^2}$. Нехай $k \in \mathbb{N}$, покладемо $x = k^5 - k^2 - 1$, тоді $y = kx = k^6 - k^3 - x$, звідси $\frac{x^2 + y^3}{x^3 + y^2} = k^3 - \frac{k^5 - 1}{x + k^2} = k^3 - \frac{k^5 - 1}{k^5 - 1}=k^3-1 \in \mathbb{N}$.
</details>

## 3
Доведіть, що для $a$, $b$, $c > 0$ виконується нерівність: $\sqrt{a^2 + b^2 - \sqrt{2}ab} + \sqrt{c^2 + b^2 - \sqrt{2}cb}  \geq \sqrt{a^2 + c^2}$.
<details><summary>Розв’язання</summary>

Розглянемо чотирикутник $QPRS$ у якого $\angle QSP = \angle PSR = 45^\circ$ і $SQ = a$, $PS = b$, $RS = c$. Тоді шукана нерівність – це нерівність трикутника $PQ + PR \geq QR$ записана за допомогою теореми косинусів.
</details>

## 4
Нехай $PA$ i $PB$ – дотичні до кола $w$ з точки $P$. Нехай $M$, $N$ – середини відрізків $AP$, $AB$ відповідно. Продовження $MN$ перетинає $w$ в точці $C$, де $N$ лежить між $C$ i $M$. $PC$ перетинає $w$ в точці $D$, а продовження $ND$ перетинає $PB$ в точці $Q$. Доведіть, що $MNPQ$ – ромб.
<details><summary>Розв’язання</summary>

Помітимо, що $AB \perp NP$. Тому $M$ – центр описаного кола $\triangle ANP$ і тому $MN = MP$ Також не важко побачити, що $MN \parallel PQ$. З теореми про січну і дотичну: $PM^2 = MA^2 = ME \cdot MC$. Тому $\frac{PM}{ME}=\frac{MC}{PM}$, а отже, трикутники $\triangle PME \sim \triangle CMP$. Тому $\angle MPE = \angle MCP$. Зрозуміло, що $O$, $A$, $P$, $B$ – лежать на одному колі. Розглянемо степінь точки $N$ відносно цього кола і кола $\omega$. Маємо $CN \cdot NE = AN \cdot NB = ON \cdot NP$. Тому $C$, $P$, $E$, $O$ також лежать на одному колі, і маємо $\angle ENP = \angle NCO$. Оскільки трикутники $\triangle PAN \sim \triangle POA$, то $\frac{PA}{PN} = \frac{PO}{PA}$. Тоді маємо $PN \cdot PO = PA^2 = PD \cdot PC$. Тому точки $C$, $D$, $N$, $O$ – лежать на одному колі, і отже $\angle QNP = \angle PCO$. Тепер можемо записати: $\angle QNP = \angle PCO = \angle PCM + \angle MCO = \angle MPE + \angle EPN = \angle MPN$. Тому $MP \parallel NQ$ i звідси легко отримати потрібне твердження.
</details>

# 2 тур
## 1
Нехай чотирикутник $ABCD$ вписаний в коло з центром $O$, з тупими кутами $\angle B$ i $\angle C$. Нехай $E$ – точка перетину прямих $AB$ i $CD$. $P$ та $R$ – основи перпендикулярів, опущених з точки $E$ на $BC$ та $AD$ відповідно. Нехай $Q$ – точка перетину прямих $EP$ i $AD$, а $S$ – точка перетину прямих $ER$ i $BC$. Позначимо через $K$ – середина відрізку $QS$. Доведіть, що точки $E$, $K$, $O$ лежать на одній прямій.
<details><summary>Розв’язання</summary>

Позначимо через $O_1$ і $O_2$ центри описаних кіл навколо $\triangle AED$ та $\triangle BEC$ відповідно.

_**Лема.**_ Пряма $AE$, яка симетрична до висоти $AH \triangle ABC$ відносно бісектриси $AL$, проходить через центр описаного кола $O$.

Далі маємо $\angle BEP = 90^\circ - \angle PBE = 90^\circ - \angle EDA = \angle DER$. Тому за лемою, $O_1 \in EQ$, і аналогічно $O_2 \in ES$. Оскільки $\triangle EAD \sim \triangle ECB$, то $\frac{ES}{EO_1} = \frac{EQ}{EO_2}$. Тому, маємо що $\triangle EO_1O_2 \sim \triangle EQS$, а отже $O_1O_2 \parallel QS$. Тому, три точки $E$, $K$, $M$ лежать на одній прямій, де $M$ – середина відрізку $O_1O_2$.

Тепер доведемо, що $E$, $O$, $M$ лежать на одній прямій. Оскільки $O_1$ центр описаного кола навколо $\triangle AED$ і $O$ – центр кола описаного навколо $ABCD$, то $O_1O \perp AD$. А оскільки $EO_2 \perp AD$, то $O_1O \parallel EO$. Так само, оскільки $O_2$ центр описаного кола навколо $\triangle BEC$ і $O$ – центр кола описаного навколо $ABCD$, то $O_2O \parallel BC$. А оскільки $EO_1 \perp BC$, то $O_2O \parallel EO_1$. Отже, $OO_1EO_2$ – паралелограм і пряма $EO$ проходить через середину $M$ відрізка $O_1O_2$. Отже, $E$, $O$, $M$ лежать на одній прямій, звідки й випливає, що і точки $E$, $K$ $O$ також лежать на одній прямій. 
</details>

## 2
Послідовність $(a_n)$ задається такою умовою: $a_n=\frac{[a_{n-1}, a_{n-2}]}{(a_{n-1}, a_{n-2})}$, $\forall n \geq 2$, де через $[x, y]$ та $(x, y)$ позначені НСК та НСД натуральних чисел $x$, $y$ відповідно. Відомо, що $a_{560} = 560, a_{1600} = 1600$. Знайти усі можливі значення $a_{2007}$.
<details><summary>Відповідь</summary>

$a_{2007} = 140$
<details><summary>Розв’язання</summary>

Дослідимо поведінку послідовності взагалі. Зазначимо, що достатньо розглянути її поведінку при степенях простих чисел. Маємо, що $\frac{|p^a,p^b}{(p^a, p^b)} = \frac{p^{\max\{a,b\}}}{p^{\min\{a,b\}}}$. Тобто кожний простий множник породжує послідовність відповідних степенів, тобто ми маємо, що показники задовольняють умову $b_n = |b_{n-1} - b_{n-2}| \forall n \geq 2$. Легко побачити, що у такої послідовності або усі її члени парні, або їх парність циклічно змінюється таким чином: парне–непарне–непарне. Таким чином $b_{n+3}$ та $b_n$ мають однакову парність, також побачимо, що $b_{n+3} \leq b_n \forall n$.

Тепер розглянемо задані числа. Для простого дільника 7 маємо, що $b_{560} = 1$, $b_{1600} = 0$. Оскільки $1601 \equiv 560 \pmod{3}$, то $b_{1601} = 1$, тоді $b_{1602} = |1 - 0| = 1$, і оскільки $1602 \equiv 2007 \pmod{3}$, то $b_{2007} = 1$, тобто у розкладі $a_{2007}$ на прості множники там міститься $7^1$.

Для простого дільника 5 повністю аналогічно $b_{560} = 1$, $b_{1600} = 2$, тому $b_{1601} = 1$ і $b_{1602} = 1 \implies b_{2007} = 1$, і маємо, що є множник $5^1$.

Залишився простий дільник 2. $b_{560} = 4$, $b_{1600} = 6$. Дослідимо можливе значення числа $b_{1601}$. Воно повинно мати однакову парність з числом $b_{560} = 4$ та не перевищувати його. Можливі варіанти для нього 0, 2, 4. Якщо припустити, що $b_{1601} = 0$, то два сусідніх члена послідовності $(b_n)$ кратні 6, а тому на 6 повинні ділитьсь усі члени цієї послідовності включаючи й $b_{560} = 4$, що не вірно. Якщо припустити, що $b_{1601} = 2$, то два послідовних члена послідовності парні, звідки й усі послідовність повинна складатись з парних членів. Якщо поділити усю цю послідовність на 2, то ми одержимо, що одержана послідовність задовольняє аналогічну умову. Тоді ми одержимо, що $b_{560} \rightarrow 2$, а $b_{1601} \rightarrow 1$, а це суперечить доведеній властивості циклічності парності її членів. Залишається випадок $b_{1601} = 4$, легко показати, що відповідна послідовність існує. Тоді послідовно обчислюючи, будемо мати $b_{1602} = 6 - 4 = 2$, $b_{1603} = 4 - 2 = 2$, $b_{1604} = 2 - 2 = 0$, $b_{1605} = 2 - 0 = 2$ і ми маємо таку циклічність: $(2,0,2)$. З подільності на 3 відповідних індексів ми одержимо, що $b_{2007} = 2$.

Таким чином шукане число $a_{2007} = 7 \cdot 5 \cdot 2^2 = 140$.
</details></details>

## 3
Чи існує пара взаємно простих натуральних чисел $(m; n)$ така, що $m \leq 2009$ і для довільного $k = 1, 2, \ldots, 2009$ виконується рівність $\left[\frac{nk}{m} \right] = [k\sqrt{2}]$? (Тут $[a]$ означає найбільше ціле число, яке не перевищує $a$).
<details><summary>Відповідь</summary>
Так, існує.
<details><summary>Розв’язання</summary>

Розглянемо усі можливі звичайні дробі зі знаменниками, які не перевищують 2009, які менші від $\sqrt{2}$. Нехай $\frac{n}{m}$ – найбільший серед цих дробів, тоді на проміжку $(\frac{n}{m}, 2)$ не існує чисел вигляду $\frac{h}{k}$, де $k \in \{1,2,\ldots,2009\}$, тому не існує натуральних чисел $h$ між числами $(\frac{kn}{m}, k \sqrt{2})$ для усіх $k = \overline{1,2009}$. Оскільки число $k \sqrt{2}$ не натуральне, тому й виконується рівність цілих частин: $\left[\frac{nk}{m} \right] = [k\sqrt{2}]$.
</details></details>

## 4
Знайти всі пари $(n; m)$ натуральних чисел, де $m \geq n \geq 3$, таких, що у кожну клітинку таблиці $n \times m$ можна записати ціле число так, що сума всіх чисел в будь-якому квадраті $2 \times 2$ від’ємна, а сума всіх чисел в будь-якому квадраті $3 \times 3$ додатна.
<details><summary>Відповідь</summary>

Усі пари $(3,m)$, де $m \geq 3$.
<details><summary>Розв’язання</summary>

Розглянемо спочатку випадок квадрату $4\times 4$. Припустимо, що у ньому можна розставити число згідно умови. Розглянемо деякий квадрат $3\times 3$ та два квадрати $2\times 2$ всередині нього, які містять спільний елемент $z$, як показано на рис.254. Ці квадрати не містять клітини з елементами $x$, $y$, позначимо також суми чисел усього квадрату $3\times 3$ через $A > 0$, а суми чисел у квадратах $2\times 2$ через $B < 0$ та $C < 0$. Тоді маємо таку рівність: $A = B + C + x + y - z$, звідки $x + y - z = A - B - C > 0$, тобто $x + y > z$. Зазначимо, що це повинно виконуватись для будь-яких трьох сусідніх по діагоналі елементів таблиці.

Тепер розглянемо деякий квадрат $4\times 4$ та два квадрати $3\times 3$ у нього всередині, як це показано на рисунку. По діагоналі стоять числа $a$, $b$, $c$, $d$, тоді згідно раніше наведених міркувань маємо умови $a + c > b$ і $b + d > c$, звідки маємо таку умову: $a + d > 0$ (рис.255).

Позначимо суму усіх чисел квадрату $4\times 4$ через $S$, оскільки ми можемо його розрізати на 4 квадрати $2\times 2$, які попарно не перетинаються, тому у кожному з них сума від’ємна, звідки й $S < 0$. Позначимо через $D < 0$ суму чисел у центральному квадраті $2\times 2$ (це той, що містить числа $b$, $c$). Позначимо також через $E > 0$ та $F > 0$ суми чисел у двох виділених на рисунку квадратах $3\times 3$. Тоді маємо таку рівність: $S = E + F - D + a + d$, звідки $a + d = S + D - E - F < 0$, що суперечить раніше одержаній нерівності. Таким чином квадрат $4\times 4$ заповнити за правилами неможливо.

Припустимо, що змогли заповнити деяку таблицю за правилами, якщо вона містить всередині квадрат $4\times 4$, то й він буде заповнений за правилами, що суперечить тому, що ми тільки що довели. Тобто, якщо таблицю можна заповнити потрібним чином, то вона не може містити жодного квадрату $4\times 4$, а тому повинна виконуватись умова $n = 3$.

Приклад заповнення таблиці за таких умов:
||||||
|-|-|-|-|- |
| 2 | 2 | 2 | 2|$\dots$|
| -3 | -3 | -3 | -3|$\dots$|
| 2 | 2 | 2 | 2|$\dots$|

</details></details>

# 3 тур
## 1
Задане коло $\Gamma$ з центром у точці $O$ і точка $A$ поза колом. Деяка січна, що проходить через $A$, перетинає коло $\Gamma$ у точках $X$ та $Y$. Точка $Z$ симетрична точці $X$ відносно прямої $OA$. Доведіть, що точка перетину прямих $OA$ та $ZY$ не залежить від вибору січної.
<details><summary>Розв’язання</summary>

Позначимо через $R$ – радіус кола, з’єднаємо центр кола $O$ з точками $X$, $Y$, як це показано на рисунку. Тоді $OX = OY = R$, нехай $\angle XOA = \alpha$, $\angle OXY = \beta$, оскільки точка $Z$ є симетричною до точки $X$ відносно прямої $OA$, то $\angle XOQ = \angle XQ = \frac{1}{2}\angle XZ = \angle XYZ$. Далі $\angle XAO = \beta-\alpha$, оскільки $\angle OXY = \beta$, як зовнішній кут $\triangle OXA$. Застосуємо теорему синусів до $\triangle OXA$: $\frac{R}{\sin(\beta - \alpha)} =\frac{OA}{\sin(180^\circ - \beta)}= \frac{OA}{\sin\beta}$. Оскільки $\angle YPX = \angle OPM$, як вертикальні, то $\angle YMO = \angle YXO$. У рівнобедреному $\triangle XOY$ маємо $\angle OYX = \angle OXY$, тому $\angle OYM = \beta - \alpha$. Застосуємо теорему синусів для $\triangle YOM$: $\frac{OM}{\sin(\beta-\alpha)} = \frac{R}{\sin\beta}$. Враховуючи попередню рівність $OM= \frac{R^2}{OA}$, що доводить, що розташування точки $M$ не залежить від вибору січної.
</details>

## 2
Для довільних невід’ємних чисел $a$, $b$, $c$ довести нерівність: 
```math
\frac{(1+a^2)(1+b^2)(1+c^2)}{(1+a)(1+b)(1+c)} \geq \frac{1+abc}{2}
```
При яких значеннях змінних досягається рівність?
<details><summary>Відповідь</summary>

Рівність досягається при $a=b=c=1$. 
<details><summary>Розв’язання</summary>

Оскільки ∀ $t \in \mathbb{R}$ $(1 + t^3)(1 + t)^3 + (1 - t^3)(1 - t)^3 = 1+3t+3t^2+2t^3+3t^4+3t^5+t^6 - (1-3t+3t^2--2t^3+3t^4-3t^5+t^6) = 2+6t^2+6t^4+2t^6 = 2(1 + t^2)^3$. Тому $2(1 + t^2)^3 \geq (1 + t^3)(1 + t)^3$ і рівність досягається лише при умові $t = 1$. Зокрема, при $t \geq 0$ $\frac{2(1 + t^2)^3}{(1 + t)^3} \geq 1 + t^3 \iff \sqrt[3]{2}\frac{1 + t^2}{1 + t} \geq \sqrt[3]{1 + t^3}$. Застосуємо цю нерівність для кожного з множників:
$$
\frac{2(1 + a^2)(1 + b^2)(1 + c^2)}{(1 + a)(1 + b)(1 + c)} \geq \sqrt[3]{(1 + a^3)(1 + b^3)(1 + c^3)} = \sqrt[3]{1 + a^3 + b^3 + c^3 + a^3b^3 + b^3c^3 + c^3a^3 + a^3b^3c^3} \geq \\ \sqrt[3]{1+3abc+3a^2b^2c^2+a^3b^3c^3} =  \sqrt[3]{(1 + abc)^3} = 1+abc.
$$
</details></details>

## 3
Рядком з дужок називається деяка сукупність символів, кожний з яких є відкриваючою або закриваючою дужкою, якщо його можна будувати за такими правилами:
1. () є рядком;
2. якщо $s$ є рядком, то $(s)$ також є рядком;
3. якщо та є рядком, то також є рядком.

Серединним кодом рядку називається кортеж натуральних чисел, який одержується для цього рядка таким чином: для кожної пари дужок – відкриваюча дужка та відповідна їй закриваюча дужка, знаходимо кількість символів, що залишились зліва від серединної позиції між цими дужками і записують усі ці числа у незростаючому порядку. Наприклад, серединним кодом рядку (()) є $(2, 2)$, а серединним кодом рядку ()() є $(1,3)$. Довести, що серединний код двох довільних різних рядків з дужок є різними.
<details><summary>Розв’язання</summary>

Зрозуміло, що можна розглядати два рядки однакової довжини, оскільки при різних довжинах і серединний код має різні довжини. Доведемо твердження індукцією по довжині. Випадок довжини 2 – очевидний. Нехай $s$ та $t$ — два рядки дужок однакової довжини. Розглянемо для обох з них найпершу відкриваючу дужку у рядку з дужок та відповідну їй закриваючу дужку, назвемо цей шматок слова вставкою. Перший та останній символ такої вставки – це ті самі відкриваючи та закриваючи дужки. 

Якщо вставка для $s$ та $t$ мають різну довжину $2k$, та  $2l$ відповідно, нехай $k < l$. Розглянемо перші $k$ символів серединного коду кожного з рядків. Нехай у рядку $s$ відкриваючі дужки займають позиції $a_1, \ldots, a_k$, відповідні їм закриваючі дужки мають позиції $b_1, \ldots, b_k$. Число, яке не попадає у серединний код, що відповідає $i$-й парі дужок — це число: $\frac{1}{2}(a_i + b_i - 1)$. Оскільки $s$ має довжину $2k$, числа $a_1, \ldots, a_k$, $b_1, \ldots, b_k$ — це перестановка чисел $1, 2, \ldots, 2k$. Тому сума усіх чисел серединного коду є: $\sum_{i=1}^k \frac{a_i + b_i - 1}{2} = \frac{1 + 2 + \ldots + 2k}{2} - \frac{k}{2}$. Для рядка $t$ сума $k$ найменших чисел серединного коду більша від цього. Інакше, сума менших $k$ відповідних пар дужок повинна дорівнювати $1 + 2 + \ldots + 2k$, тому вони повинні містити усі дужки серед перших $2k$, звідки $k \leq l$ — суперечність. Таким чином, їхні серединні коди різні.

Якщо ж обидві вставки мають однакову довжину $2k$, то частина рядка між першою дужкою, що відкривається, та останньою, що закривається — також є рядком з дужками. Оскільки $s \neq t$, то або перша частина, або друга частина рядків є різними, тому й серединні коди також будуть різними. Це зрозуміло, що у першій частині усі серединні символи менші від $2k$, а у другій частині слова — більші, тому твердження доведено.
</details>

## 4
Нехай натуральне $k > 1$ і $p = 6k + 1$ – просте число. Доведіть, що для кожного $m = 2^p - 1$, число $\frac{2^{m-1}-1}{127m}$ є цілим.
<details><summary>Розв’язання</summary>

Покажемо, що кожний з множників і 127, і $m$ є дільниками числа $(2^{m-1} - 1)$. З малої теореми Ферма $2^p \equiv 2 \pmod{p} \implies m=2^p-1\equiv 1 \pmod{p}$, а тому $p\mid (m - 1) \implies (2^{m-1} - 1)\vdots m=(2^p - 1)$.

З іншого боку, $6\mid (p - 1) \implies  (2^{p-1} - 1) \vdots 63= 2^6-1 \implies (2^p-2)=2(2^{p-1}-1)\vdots 7\implies 7 \mid (m-1) \implies (2^{m-1} - 1)\vdots(2^7-1)=127$. Таким чином розв’язок буде завершено, якщо ми ми доведемо, що числа 127 та $m$ є взаємно простими. Оскільки 127 – просте, то достатньо показати, що $m$ на нього не ділиться. 

Нехай $p=7l+n$, $n=\overline{n,6}$. Оскільки за умовою $p>7$ та воно є простим, то $l>1$ та $n\ne 0$. Маємо $(2^{7k} - 1)\vdots(2^7-1)=127 \implies (2^p-1)-(2^n-1)=(2^{7k+n}-2^n)\vdots 127$. Якщо $127\mid m$, то $127 \mid (2^n-1)$, що неможливо, бо $0<2^n-1<127$. Одержана суперечність завершує доведення. 
</details>

# 4 тур
## 1
Знайдіть найменше натуральне число $k \geq 2$, для якого існують натуральні числа $m$ та $n$ такі, що $1324 + 279m + 5$ є $k$-м степенем натурального числа.
<details><summary>Відповідь</summary>

$k = 3$
<details><summary>Розв’язання</summary>

Помітимо, що при $m = 1$ та $n = 3$ значення виразу дорівнює $1324 + 279 \cdot 1 + 5^3 = 1728 = 12^3$, тобто шукане значення $k$ може бути $2$ або $3$. Покажемо, що рівняння: $1324 + 279m + 5^n = x^2$ не має розв’язків у натуральних числах для інших випадків.

Припустимо протилежне. Якщо $3 \not\mid x$, то: $1 + 5^n \equiv 1 \pmod{3}$, що неможливо. Отже, $3\mid x$ і тому $1+5^n\equiv 0 \pmod{9}$. З цього випливає, що $n \equiv 3 \pmod{6}$, і, зокрема, що $3\mid n$. Нехай $n=3t$, тоді $5^n = (5^3)^t = 125^t$. Серед дільників числа $125-1=124$ є просте число 31, розглянемо рівняння за цим модулем. $5^n \equiv 125^t\equiv 1 \pmod{31}$, а значить має бути $x^2 \equiv 22+0+1=23 23 \pmod{31}$. Покажемо, що $23$ не є квадратом за модулем 31. Маємо: $НСД(x, 31) = 1$ і за малою теоремою Ферма $1 \equiv x^{30} \equiv 23^{15} \pmod{31}$. Але, з іншого боку, $23^{15} \equiv -1 \pmod{31}$, що й дає протиріччя.
</details></details>

## 2
У країні є 200 міст $A_1, A_2,\ldots, A_{200}$, між деякими з яких встановлено авіасполучення (при цьому припускається, що разом з маршрутом з міста $A$ в місто $B$ завжди існує зворотній маршрут). Відомо, що $i$-те місто поєднано авіасполученням з $d_i$ іншими містами, причому $d_1 \leq d_2 \leq \cdots \leq d_{200}$ та $d_j \geq j +1$ для кожного $j = 1, 2, \ldots, 199-d_{199}$. Доведіть, що можна закрити аеропорт у будь-якому місті, і все одно можливо буде дістатись з довільного міста $C$ в будь-яке інше місто $D$, можливо, зробивши декілька пересадок.
<details><summary>Розв’язання</summary>

Позначимо не закриті аеропорти через $B_1, \ldots, B_{199}$, де $B_i = A_i$ для $i = 1, \ldots, k-1$, та $B_i=A_{i+1}$ для $i = k+1, \ldots, 200$. Позначимо число авіаліній, що виходять з $B_i$, через $d_i'$. Зрозуміло, що $d_i' \geq d_i -1$ для всіх $i = 1, \ldots, 199$. Без втрати загальності припустимо: $d_1' \leq d_2' \leq \ldots \leq d_{199}'$.

Позначимо через $X$ множину міст, до яких можна дістатись з $B_{199}$ (можливо, з пересадками, включаючи саме місто $B_{199}$) після закриття $A_k$. Зрозуміло, що $x=|X|\geq d_{199}'+1 \geq d_{199}$. Припустимо, що існують міста, до яких дістатись з $B_{199}$ неможливо (вони не входять в $X$). Позначимо множину таких міст через $Y$, і нехай $B_u$ - місто з найбільшим індексом в $Y$. Зрозуміло, що $|Y| = 199 - x$ та $u \geq 199-x$. Так як $199-x\leq 199-d_{199}$, то за умовою $d_{199-x}\geq 199-x+1$, отже $d_u'+1 \geq d_{199-x}' \geq d_{199-x}-1\geq(199-x+1)-1=199-x$. Тобто $|Y|\geq d_u'+1=200-1$ – протиріччя.
</details></details>

## 3
Діагоналі $AC$ та $BD$ опуклого чотирикутника $ABCD$ перетинаються у точці $E$. Точки $M$ та $N$ - середини відрізків $AE$ та $CD$ відповідно. Відомо, що $BD$ - бісектриса $\angle ABC$. Доведіть, що чотирикутник $ABCD$ - вписаний тоді і тільки тоді, коли чотирикутник $MBCN$ - вписаний.
<details><summary>Розв’язання</summary>

Нехай чотирикутник $ABCD$ - вписаний. З рівності кутів $\angle ABD = \angle CBD$ випливає $AD = CD$. Позначимо через $S$ середину відрізка $DE$. Тоді $SM = \frac{1}{2}AD = \frac{1}{2}CD = CN$ і $SN \parallel AC$. Отже $MCNS$ - рівнобічна трапеція, отже – вписана. З іншого боку, $\angle MSB = \angle ADB = \angle ACB$ і тому чотирикутник $MBCS$ - вписаний. Тобто точки $M$, $B$, $C$, $N$ та $S$ - циклічні і чотирикутник $MBCN$ - вписаний.

Навпаки, нехай $MBCN$ - вписаний чотирикутник. Позначимо через $D_1$ - точку перетину ліній $BD$ та описаного кола трикутника $ABC$. Доведемо, що $D_1 \equiv D$. Розглянемо випадок, коли точка $D_1$ лежить між $B$ та $D$ (інший випадок, коли $D$ лежить між $B$ та $D_1$, аналогічний). Позначимо через $N_1$ середину відрізку $CD_1$. Так само, як і в першій частині, можна зробити висновок, що чотирикутник $MBCN_1$ - вписаний. Тобто п’ять точок $M$, $B$, $C$, $N$ та $N_1$ лежать на одному колі. Але це неможливо при $D \not = D_1$, так як тоді точка $N_1$ лежить на серединній лінії $\triangle CDE$, яка проходить через точку $N$, через що точка $N_1$ лежить середині $\triangle MCN$. Отримане протиріччя доводить $D_1 \equiv D$ і твердження задачі.
</details>

## 4
Доведіть, що для додатних чисел $a$, $b$, $c$, кожне з яких менше за 1, виконується нерівність:
```math
\sqrt{(1-a^2)(1-b)(1-c) + (1-b^2)(1-c)(1-a) + (1-c^2)(1-a)(1-b)} + \sqrt{a^2bc+ab^2c+abc^2} < \sqrt{3}.
```
<details><summary>Розв’язання</summary>

Зробимо наступні оцінки: $\sqrt{a^2bc + ab^2c + abc^2} = \sqrt{abc} \sqrt{a+b+c} \leq \sqrt{\left(\frac{a+b+c}{3}\right)^3}\cdot  \sqrt{a+b+c} = \frac{1}{3\sqrt{3}} (a+b+c)^2$. Аналогічно для другого доданку маємо: $\sqrt{(1-a^2)(1-b)(1-c) + (1-b^2)(1-c)(1-a) + (1-c^2)(1-a)(1-b)} \leq \frac{1}{3\sqrt{3}} (3 - (a+b+c))^2$.

Позначимо $x = a+b+c \in(0,3)$, тоді залишилось перевірити, що $\frac{x^2 + (3-x)^2}{3\sqrt{3}} < \sqrt{3}$, а це еквівалентно тому, що $2x(x-3) < 0$, а це, зрозуміло, має місце.
</details>
