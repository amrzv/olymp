# 1 тур
## 1
В деякому місті є 11 клубів. Кожен клуб містить 5 членів, а кожні два клуби мають одного спільного члена. Доведіть, що є людина яка входить до 4-ох клубів.
<details><summary>Розв’язання</summary>

Сформуємо табличку $A$ в якій рядки пронумеровані клубами, а стовпчики – членами. В клітинці $(i, j)$ стоїть число $a_{ij} = 1$, якщо людина $j$ входить до клубу $i$ і $a_{ij} = 0$ в протилежному випадку. Тоді в кожному рядку п’ять 1, і для кожних $(i, j)$ існує таке $k$, що $a_{ik} = a_{jk} = 1$. Тоді, в $A$ є 55 одиниць. Ми маємо довести, що існує стовпчик з чотирма одиницями. Без втрати загальності, припустимо, що $a_{1i} = 1$ для $i = \overline{1,5}$. Розглянемо _підтабличку_ $B$, що утворена з перших п’яти стовпчиків і останніх десяти рядків. Кожний рядок $B$ має хоча б одну одиничку, тому загалом в $B$ хоча б десять одиничок. Якщо є якийсь стовпчик з трьома одиничками, то задача розв’язана. Якщо ні, то кожний стовпчик містить по дві одинички і тому всі відповідні стовпчики таблички $A$ містять по три одинички. Розглядаючи решту таблички $A$ аналогічно приходимо до висновку, що всі стовпчики містять по три одинички. Але це неможливо, оскільки кількість одиничок в $A$ 55 не ділиться на 3.
</details>

## 2
Чи існує функція $f : \mathbb{Z} \to \mathbb{Z}$, така, що $\forall n \in \mathbb{Z}$ $f(f(n) - 2n) = 2f(n) + n$?
так, існує, наприклад:
<details><summary>Відповідь</summary>

$$f(n) =
\begin{cases}
-n, n \geq 0\\
-3n, n < 0
\end{cases}
$$
<details><summary>Розв’язання</summary>

Перевіримо що виписана функція задовольняє умові. Нехай $n > 0$. Тоді $f (f (n) − 2n) = f (−n) = 3n$ i $2 f (n) + n = 2n + n = 3n$. Нехай $n < 0$. Тоді $f (f (n) − 2n) = f (−5n) = −5n$ i $2 f (n) + n = −5n$. Нехай $n = 0$. Тоді $f (f (n) − 2n) = f (0) = 0$ i $2 f (n) + n = 0$.
</details></details>

## 3
Нехай $PA$ i $PB$ – дотичні до кола $w$ з точки $P$. Нехай $M$, $N$ – середини відрізків $AP$, $AB$ відповідно. Продовження $MN$ перетинає $w$ в точці $C$, де $N$ лежить між $C$ i $M$. $PC$ перетинає $w$ в точці $D$, а продовження $ND$ перетинає $PB$ в точці $Q$. Доведіть, що $MNPQ$ – ромб.
<details><summary>Розв’язання</summary>

Помітимо, що $AB \perp NP$. Тому $M$ – центр описаного кола $\triangle ANP$ і тому $MN = MP$ Також не важко побачити, що $MN \parallel PQ$. З теореми про січну і дотичну: $PM^2 = MA^2 = ME \cdot MC$. Тому $\frac{PM}{ME}=\frac{MC}{PM}$, а отже, трикутники $\triangle PME \sim \triangle CMP$. Тому $\angle MPE = \angle MCP$. Зрозуміло, що $O$, $A$, $P$, $B$ – лежать на одному колі. Розглянемо степінь точки $N$ відносно цього кола і кола $\omega$. Маємо $CN \cdot NE = AN \cdot NB = ON \cdot NP$. Тому $C$, $P$, $E$, $O$ також лежать на одному колі, і маємо $\angle ENP = \angle NCO$. Оскільки трикутники $\triangle PAN \sim \triangle POA$, то $\frac{PA}{PN} = \frac{PO}{PA}$. Тоді маємо $PN \cdot PO = PA^2 = PD \cdot PC$. Тому точки $C$, $D$, $N$, $O$ – лежать на одному колі, і отже $\angle QNP = \angle PCO$. Тепер можемо записати: $\angle QNP = \angle PCO = \angle PCM + \angle MCO = \angle MPE + \angle EPN = \angle MPN$. Тому $MP \parallel NQ$ i звідси легко отримати потрібне твердження.
</details>

## 4
Нехай $a, b, c > 0$ і $a + b + c = 3$. Доведіть нерівність:
```math
\frac{a^2+3b^2}{ab^2(4-ab)} + \frac{b^2+3c^2}{bc^2(4-bc)}  + \frac{c^2+3a^2}{ca^2(4-ca)}  \geq 4.
```
<details><summary>Розв’язання</summary>

Перепишемо нерівність у вигляді $A+ 3B \geq 4$, де $A = \frac{a^2}{ab^2(4-ab)} + \frac{b^2}{bc^2(4-bc)}  + \frac{c^2}{ca^2(4-ca)}$
ewline
$B = \frac{3}{ab^2(4-ab)} + \frac{c^2}{bc^2(4-bc)}  + \frac{a^2}{ca^2(4-ca)}$. Доведемо, що $A \geq 1$ i $B \geq 1$. З нерівності Коші-Буняковського: $\left(\frac{a^2}{ab^2(4-ab)} + \frac{b^2}{bc^2(4-bc)}  + \frac{c^2}{ca^2(4-ca)}\right)\left(\frac{4-ab}{a}+ \frac{4-bc}{b}+\frac{4-ca}{c}\right) \geq \left(\frac{1}{a}+\frac{1}{b}+\frac{1}{c}\right)^2$ і ми маємо $A \geq \frac{k^2}{4k-3}$ де $k = \frac{1}{a}+\frac{1}{b}+\frac{1}{c} \geq 3 $ за нерівністю Коші. Отже, $(k −1)(k − 3) \geq 0$ звідки $k^2 -4k+ 3 \geq 0$ i $\frac{k^2}{4k-3} \geq 1 \implies A \geq 1$. Аналогічно і для $B$: $\left(\frac{3}{ab^2(4-ab)} + \frac{c^2}{bc^2(4-bc)}  + \frac{a^2}{ca^2(4-ca)}\right)\left(\frac{4-ab}{a}+ \frac{4-bc}{b}+\frac{4-ca}{c}\right) \geq \left(\frac{1}{a}+\frac{1}{b}+\frac{1}{c}\right)^2$. І знову отримуємо $B \geq \frac{k^2}{4k-3} \geq 1$.
</details>

# 2 тур
## 1
Нехай чотирикутник $ABCD$ вписаний в коло з центром $O$, з тупими кутами $\angle B$ i $\angle C$. Нехай $E$ – точка перетину прямих $AB$ i $CD$. $P$ та $R$ – основи перпендикулярів, опущених з точки $E$ на $BC$ та $AD$ відповідно. Нехай $Q$ – точка перетину прямих $EP$ i $AD$, а $S$ – точка перетину прямих $ER$ i $BC$. Позначимо через $K$ – середина відрізку $QS$. Доведіть, що точки $E$, $K$, $O$ лежать на одній прямій.
<details><summary>Розв’язання</summary>

Позначимо через $O_1$ і $O_2$ центри описаних кіл навколо $\triangle AED$ та $\triangle BEC$ відповідно.

_**Лема.**_ Пряма $AE$, яка симетрична до висоти $AH \triangle ABC$ відносно бісектриси $AL$, проходить через центр описаного кола $O$.

Далі маємо $\angle BEP = 90^\circ - \angle PBE = 90^\circ - \angle EDA = \angle DER$. Тому за лемою, $O_1 \in EQ$, і аналогічно $O_2 \in ES$. Оскільки $\triangle EAD \sim \triangle ECB$, то $\frac{ES}{EO_1} = \frac{EQ}{EO_2}$. Тому, маємо що $\triangle EO_1O_2 \sim \triangle EQS$, а отже $O_1O_2 \parallel QS$. Тому, три точки $E$, $K$, $M$ лежать на одній прямій, де $M$ – середина відрізку $O_1O_2$.

Тепер доведемо, що $E$, $O$, $M$ лежать на одній прямій. Оскільки $O_1$ центр описаного кола навколо $\triangle AED$ і $O$ – центр кола описаного навколо $ABCD$, то $O_1O \perp AD$. А оскільки $EO_2 \perp AD$, то $O_1O \parallel EO$. Так само, оскільки $O_2$ центр описаного кола навколо $\triangle BEC$ і $O$ – центр кола описаного навколо $ABCD$, то $O_2O \parallel BC$. А оскільки $EO_1 \perp BC$, то $O_2O \parallel EO_1$. Отже, $OO_1EO_2$ – паралелограм і пряма $EO$ проходить через середину $M$ відрізка $O_1O_2$. Отже, $E$, $O$, $M$ лежать на одній прямій, звідки й випливає, що і точки $E$, $K$ $O$ також лежать на одній прямій. 
</details>

## 2
Нехай $x$, $y$, $z > 0$ і $xyz \geq 1$. Доведіть, що справджується нерівність:
```math
27 \leq (1 + x + y)^2 + (1 + y + z)^2 + (1 + z + x)^2 \leq 3(x + y + z)^2.
```
При яких значеннях $x$, $y$, $z$ досягається рівність?
<details><summary>Відповідь</summary>

Рівність досягається при $x = y = z = 1$.
<details><summary>Розв’язання</summary>

Доведемо ліву оцінку. Використовуючи опуклість функції $y = x^2$ отримаємо: $\left(\frac{3+2(x+y+z)}{3}\right)^2 = \left(\frac{(1+x+y)+(1+y+z) + (1+z+x)}{3} \right)^2 \leq \frac{(1+x+y)^2+(1+y+z)^2 + (1+z+x)^2}{3}$, далі скористаємось нерівностями між середніми $\frac{1}{3}(x+y+z) \ge \sqrt[3]{xyz}=1$, а тому $(1+x+y)^2+(1+y+z)^2 + (1+z+x)^2 \geq \frac{1}{3}(3+2(x+y+z))^2 \geq \frac{1}{3}(3+6)^2=27$. При цьому рівність виконується лише тоді, коли $1+x+y=1+y+z=1+z+x$, тобто при $x = y = z = 1$.

Доведемо праву оцінку. Після спрощення отримаємо: $$3+2(x^2+y^2+z^2)+2(xy+yz+zx)+4(x+y+z)\leq 3(x^2+y^2+z^2)+6(xy+yz+zx) \iff 3+4(x+y+z)\leq (x^2+y^2+z^2)+4(xy+yz+zx)\iff 3+4(x+y+z)\leq (x+y+z)^2+2(xy+yz+zx)$$. Позначимо $u=x+y+z\geq 3$ та $v=xy+yz+zx\geq 3$. Тоді треба довести, що $3+4u\leq u^2+2v \iff 7\leq (u-2)^2+2v$, яка очевидно виконується. Причому рівність досягається лише при $x = y = z = 1$.
</details></details>

## 3
У кожній клітинці квадратної таблиці $n \times n$ записане довільне ціле число. Відомо, що сума всіх чисел в будь-якому квадраті $3 \times 3$ від’ємна, а сума всіх чисел таблиці — додатна. Знайти всі можливі значення $n$.
<details><summary>Відповідь</summary>

Усі $n$, які не кратні 3.
<details><summary>Розв’язання</summary>

Якщо $n = 3k$, то усі таблицю можна розбити на $k^2$ менших таблиць розміром $3 \times 3$, що попарно не перетинаються. Оскільки сума у кожній частині від’ємна, то й сума чисел усієї таблиці також від’ємна.

Покажемо, що для усіх інших випадків подібні таблиці можна побудувати.

Нехай $n = 3k +1$, заповнимо таблицю, як це показано
||||||||
|-|-|-|-|-|-|-|
|a|a|a|a|a|a|a|
|a|-b|-b|a|-b|-b|a|
|a|-b|-b|a|-b|-b|a|
|a|a|a|a|a|a|a|
|a|-b|-b|a|-b|-b|a|
|a|-b|-b|a|-b|-b|a|
|a|a|a|a|a|a|a|

Логіка заповнення її при усіх таких $n$ зрозуміла. Зрозуміло, що ми вважаємо $a > 0$ та $b > 0$. Щоб виконувались умови задачі треба, щоб одночасно виконувались такі нерівності: $5a - 4b < 0$ (сума чисел у кожному з квадратів $3 \times 3$) та $((3k+1)^2-4k^2)a-4k^2b>0$ (сума чисел усієї таблиці). Тепер залишається знайти відповідні натуральні значення $a$, $b$. Зробимо перетворення другої нерівності: $(5k^2+ 6k +1)a > 4k^2b$, тому числа $a$, $b$ повинні задовольняти таку подвійну нерівність: $\frac{5}{4}a < b<\frac{5}{4}a+ \frac{6k +1}{4k^2}a$. Якщо вибрати $a$ таким, щоб $frac{6k +1}{4k^2}a > 1$, тоді між числами $\frac{5}{4}a$ та $\frac{5}{4}a+ \frac{6k +1}{4k^2}a$ точно є принаймні одне ціле число, яке ми і виберемо в якості $b$.

Повністю аналогічно розглянемо випадок $n = 3k + 2$. Заповнення таблиці показане
|||||||||
|-|-|-|-|-|-|-|-|
|a|a|a|a|a|a|a|a|
|a|a|a|a|a|a|a|a|
|a|a|-b|a|a|-b|a|a|
|a|a|a|a|a|a|a|a|
|a|a|a|a|a|a|a|a|
|a|a|-b|a|a|-b|a|a|
|a|a|a|a|a|a|a|a|
|a|a|a|a|a|a|a|a|

Сума чисел у кожному квадраті $3 \times 3$ дорівнює $8a - b$, а сума чисел усієї таблиці складає $((3k + 2)^2-k^2)a -k^2b$, таким чином повинно, щоб виконувались такі умови: $8a<,b<8a+\frac{12k+4}{k^2}a$. Залишається лише підібрати таке ціле $a$, для якого $\frac{12k+4}{k^2}a > 1$, то шукане $b$ – це ціле число, що буде розташоване між числами $8a$ та $8a + \frac{12k+4}{k^2}a$.
</details></details>

## 4
Послідовність $(a_n)$ задається такою умовою: $a_n=\frac{[a_{n-1}, a_{n-2}]}{(a_{n-1}, a_{n-2})}$, $\forall n \geq 2$, де через $[x, y]$ та $(x, y)$ позначені НСК та НСД натуральних чисел $x$, $y$ відповідно. Відомо, що $a_{560} = 560, a_{1600} = 1600$. Знайти усі можливі значення $a_{2007}$.
<details><summary>Відповідь</summary>

$a_{2007} = 140$
<details><summary>Розв’язання</summary>

Дослідимо поведінку послідовності взагалі. Зазначимо, що достатньо розглянути її поведінку при степенях простих чисел. Маємо, що $\frac{|p^a,p^b}{(p^a, p^b)} = \frac{p^{\max\{a,b\}}}{p^{\min\{a,b\}}}$. Тобто кожний простий множник породжує послідовність відповідних степенів, тобто ми маємо, що показники задовольняють умову $b_n = |b_{n-1} - b_{n-2}| \forall n \geq 2$. Легко побачити, що у такої послідовності або усі її члени парні, або їх парність циклічно змінюється таким чином: парне–непарне–непарне. Таким чином $b_{n+3}$ та $b_n$ мають однакову парність, також побачимо, що $b_{n+3} \leq b_n \forall n$.

Тепер розглянемо задані числа. Для простого дільника 7 маємо, що $b_{560} = 1$, $b_{1600} = 0$. Оскільки $1601 \equiv 560 \pmod{3}$, то $b_{1601} = 1$, тоді $b_{1602} = |1 - 0| = 1$, і оскільки $1602 \equiv 2007 \pmod{3}$, то $b_{2007} = 1$, тобто у розкладі $a_{2007}$ на прості множники там міститься $7^1$.

Для простого дільника 5 повністю аналогічно $b_{560} = 1$, $b_{1600} = 2$, тому $b_{1601} = 1$ і $b_{1602} = 1 \implies b_{2007} = 1$, і маємо, що є множник $5^1$.

Залишився простий дільник 2. $b_{560} = 4$, $b_{1600} = 6$. Дослідимо можливе значення числа $b_{1601}$. Воно повинно мати однакову парність з числом $b_{560} = 4$ та не перевищувати його. Можливі варіанти для нього 0, 2, 4. Якщо припустити, що $b_{1601} = 0$, то два сусідніх члена послідовності $(b_n)$ кратні 6, а тому на 6 повинні ділитьсь усі члени цієї послідовності включаючи й $b_{560} = 4$, що не вірно. Якщо припустити, що $b_{1601} = 2$, то два послідовних члена послідовності парні, звідки й усі послідовність повинна складатись з парних членів. Якщо поділити усю цю послідовність на 2, то ми одержимо, що одержана послідовність задовольняє аналогічну умову. Тоді ми одержимо, що $b_{560} \rightarrow 2$, а $b_{1601} \rightarrow 1$, а це суперечить доведеній властивості циклічності парності її членів. Залишається випадок $b_{1601} = 4$, легко показати, що відповідна послідовність існує. Тоді послідовно обчислюючи, будемо мати $b_{1602} = 6 - 4 = 2$, $b_{1603} = 4 - 2 = 2$, $b_{1604} = 2 - 2 = 0$, $b_{1605} = 2 - 0 = 2$ і ми маємо таку циклічність: $(2,0,2)$. З подільності на 3 відповідних індексів ми одержимо, що $b_{2007} = 2$.

Таким чином шукане число $a_{2007} = 7 \cdot 5 \cdot 2^2 = 140$.
</details></details>

# 3 тур
## 1
Ламана намальована всередині квадрата $50 \times 50$, причому відстань від будь-якої точки всередині квадрата до ламаної не більше 1. Довести, що довжина ламаної не менша ніж 1248.
<details><summary>Розв’язання</summary>

Позначимо цю ламану $A_1A_2\ldots A_n$. Нехай її довжина $L$, $\Gamma$ – фігура, котру затирає круг одиничного радіусу, центр якого пробігає по ламаній $A_1A_2\ldots A_n$, $S(\Gamma)$ – площа цієї фігури. Тоді $2500 \leq S(\Gamma) \leq \pi + 2A_1A_2 + 2A_2A_3 + \ldots + 2A_{n-1}A_n = \pi + 2L$. Тому й маємо, що $L > 1248$.

В якості обґрунтування покажемо на прикладі двох ланок ламаної, що дійсно така оцінка має місце. Межа відповідної фігури $\Gamma$ складається з дуг $\gamma_1$, $\gamma_2$ та $E_1C_2$ і відрізків $E_1C_1$, $C_2E_2$, $D_2F_2$, та $F_2B_1$, де $F_2 = B_1D_1 \cap B_2D_2$. Відповідно й площу $S(\Gamma)$ можна розрізати на дрібні частини. Порівняємо її з $S$ – сумою площ прямокутників $C_1B_1D_1E_1$, $C_2B_2D_2E_2$ і двох півкіл, обмежених дугами $\gamma_1$, $\gamma_2$. Остання визначається сумою $\pi + 2A_1A_2 + 2A_1A_2$. Якщо виключити спільні частини $S$ і $S(\Gamma)$, то $S - S(\Gamma) = S_{A_2B_2F_2D_1} - S_{E_1A_2C_2}$ (різниця площ чотирикутника і сектора). Оскільки площі секторів $S_{A_2B_2D_1} = S_{E_1A_2C_2}$, то $S - S(\Gamma) > 0$. При збільшенні кількості лунок ламаної нерівність не зміниться.
</details>

## 2
Для довільних невід’ємних чисел $a$, $b$, $c$ довести нерівність: 
```math
\frac{(1+a^2)(1+b^2)(1+c^2)}{(1+a)(1+b)(1+c)} \geq \frac{1+abc}{2}
```
При яких значеннях змінних досягається рівність?
<details><summary>Відповідь</summary>

Рівність досягається при $a=b=c=1$. 
<details><summary>Розв’язання</summary>

Оскільки ∀ $t \in \mathbb{R}$ $(1 + t^3)(1 + t)^3 + (1 - t^3)(1 - t)^3 = 1+3t+3t^2+2t^3+3t^4+3t^5+t^6 - (1-3t+3t^2--2t^3+3t^4-3t^5+t^6) = 2+6t^2+6t^4+2t^6 = 2(1 + t^2)^3$. Тому $2(1 + t^2)^3 \geq (1 + t^3)(1 + t)^3$ і рівність досягається лише при умові $t = 1$. Зокрема, при $t \geq 0$ $\frac{2(1 + t^2)^3}{(1 + t)^3} \geq 1 + t^3 \iff \sqrt[3]{2}\frac{1 + t^2}{1 + t} \geq \sqrt[3]{1 + t^3}$. Застосуємо цю нерівність для кожного з множників:
$$
\frac{2(1 + a^2)(1 + b^2)(1 + c^2)}{(1 + a)(1 + b)(1 + c)} \geq \sqrt[3]{(1 + a^3)(1 + b^3)(1 + c^3)} = \sqrt[3]{1 + a^3 + b^3 + c^3 + a^3b^3 + b^3c^3 + c^3a^3 + a^3b^3c^3} \geq \\ \sqrt[3]{1+3abc+3a^2b^2c^2+a^3b^3c^3} =  \sqrt[3]{(1 + abc)^3} = 1+abc.
$$
</details></details>

## 3
Рядком з дужок називається деяка сукупність символів, кожний з яких є відкриваючою або закриваючою дужкою, якщо його можна будувати за такими правилами:
1. () є рядком;
2. якщо $s$ є рядком, то $(s)$ також є рядком;
3. якщо та є рядком, то також є рядком.

Серединним кодом рядку називається кортеж натуральних чисел, який одержується для цього рядка таким чином: для кожної пари дужок – відкриваюча дужка та відповідна їй закриваюча дужка, знаходимо кількість символів, що залишились зліва від серединної позиції між цими дужками і записують усі ці числа у незростаючому порядку. Наприклад, серединним кодом рядку (()) є $(2, 2)$, а серединним кодом рядку ()() є $(1,3)$. Довести, що серединний код двох довільних різних рядків з дужок є різними.
<details><summary>Розв’язання</summary>

Зрозуміло, що можна розглядати два рядки однакової довжини, оскільки при різних довжинах і серединний код має різні довжини. Доведемо твердження індукцією по довжині. Випадок довжини 2 – очевидний. Нехай $s$ та $t$ — два рядки дужок однакової довжини. Розглянемо для обох з них найпершу відкриваючу дужку у рядку з дужок та відповідну їй закриваючу дужку, назвемо цей шматок слова вставкою. Перший та останній символ такої вставки – це ті самі відкриваючи та закриваючи дужки. 

Якщо вставка для $s$ та $t$ мають різну довжину $2k$, та  $2l$ відповідно, нехай $k < l$. Розглянемо перші $k$ символів серединного коду кожного з рядків. Нехай у рядку $s$ відкриваючі дужки займають позиції $a_1, \ldots, a_k$, відповідні їм закриваючі дужки мають позиції $b_1, \ldots, b_k$. Число, яке не попадає у серединний код, що відповідає $i$-й парі дужок — це число: $\frac{1}{2}(a_i + b_i - 1)$. Оскільки $s$ має довжину $2k$, числа $a_1, \ldots, a_k$, $b_1, \ldots, b_k$ — це перестановка чисел $1, 2, \ldots, 2k$. Тому сума усіх чисел серединного коду є: $\sum_{i=1}^k \frac{a_i + b_i - 1}{2} = \frac{1 + 2 + \ldots + 2k}{2} - \frac{k}{2}$. Для рядка $t$ сума $k$ найменших чисел серединного коду більша від цього. Інакше, сума менших $k$ відповідних пар дужок повинна дорівнювати $1 + 2 + \ldots + 2k$, тому вони повинні містити усі дужки серед перших $2k$, звідки $k \leq l$ — суперечність. Таким чином, їхні серединні коди різні.

Якщо ж обидві вставки мають однакову довжину $2k$, то частина рядка між першою дужкою, що відкривається, та останньою, що закривається — також є рядком з дужками. Оскільки $s \neq t$, то або перша частина, або друга частина рядків є різними, тому й серединні коди також будуть різними. Це зрозуміло, що у першій частині усі серединні символи менші від $2k$, а у другій частині слова — більші, тому твердження доведено.
</details>

## 4
Натуральні числа $a$, $b$, $c$, $d$ задовольняють умови: $a > b > c > d$ та $(a + b - c + d)\mid (ac + bd)$. Довести, що для натурального $m$ та натурального непарного $n$ число $a^nb^m + c^md^n$ не є простим числом.
<details><summary>Розв’язання</summary>

Позначимо $N = a + b - c + d > 1$. З умов задачі $a + b \equiv c - d \pmod{N}$, тому можемо записати: $ab + cd = c(a + b) - b(c - d) \equiv (a + b)(c - b) \pmod{N}$, тому $N \mid (a + b)(b - c)$.

Оскільки $a + b - N = c - d > 0$ та $a + b - 2N = 2c - b - a - 2d < 0$ ми маємо, що $(a + b)$ не ділиться на $N$, тому НСД$(N,b-c) > 1$, тобто існує просте число $p$: $p\mid N$ та $p \mid (b - c)$. Але тоді з рівності $a + d \equiv c - b \pmod{N}$ маємо, що $p\mid (a + d)$, томи ми маємо такі рівності: $b \equiv c \pmod{p}$, $a \equiv -d \pmod{p} \implies b^m \equiv c^m \pmod{p}$, $a^n \equiv -d^n \pmod{p}$ (оскільки $n$ – непарне). Тому вираз $a^n b^m + c^m d^n$ ділиться на $p$, що й треба було довести.
></details>

# 4 тур
## 1
Вписане коло трикутника $ABC$ ($AC \neq BC$) дотикається до сторін $AB$, $BC$ та $CA$ в точках $P$, $Q$ та $R$ відповідно. Позначимо через $G$ точку перетину медіан та через $I$ центр вписаного кола трикутника $ABC$. Виявилося, що $GI \perp AB$. Доведіть, що:
1. точки $R$, $G$ та $Q$ лежать на одній прямій;
2. $CR = AB$.
<details><summary>Розв’язання</summary>

1. Проведемо через точку $G$ пряму $\ell \parallel AB$. Нехай пряма $\ell$ перетинає сторони $BC$ та $CA$ трикутника у точках $K$ та $N$. Пряма $GI$ є серединним перпендикуляром до відрізка $NK$. Так як $CI$ - бісектриса, то точка $I$ має лежати на описаному колі $\triangle NKC$ (як точка перетину бісектриси та серединного перпендикуляра). Але тоді точки $P$, $G$ та $Q$ є основами перпендикулярів, опущених з точки, що лежить на описаному колі, на сторони трикутника $\triangle NKC$. Ці точки лежать на прямій Сімпсона для $\triangle NKC$ та точки $I$.
2. Нехай $CI$ перетинає описане коло $\triangle ABC$ в точці $L$. Середини відрізків $AB$ та $CI$ - $M$ та $S$ відповідно. З умови $GI \perp AB$ випливає, що $GL \parallel ML \implies CI:IL=CG:GM=2:1$. Оскільки трикутники $\triangle CRS$ та $\triangle ABL$ – рівнобедрені, то $CS=\frac{1}{2}CI=IL=BL$. Крім того, $\angle RCS$ дорівнює половині дуги $AL$ і дорівнює $\angle ABL$. Тому $\triangle CRS = \triangle ABL$, а значить, $CR=AB$.
</details>

## 2
Знайдіть усі функції $f : \mathbb{R} \to \mathbb{R}$, які для усіх дійсних $x$ та $y$ задовольняють рівняння: $f(x + y)f(f(x)-y) = xf(x)-yf(y)$.
<details><summary>Відповідь</summary>

$f(x) \equiv x$ або $f(x) = \begin{cases} a, x = 0 \\ 0, x \not = 0 \end{cases}$, де $a$ – довільне дійсне число.
<details><summary>Розв’язання</summary>

Нехай $f(0) = a$. Підставимо у рівняння $x = y = 0$, що дає $f(0)f(a) = 0$, звідки $f(0) = 0$ або $f(a) = 0$. Так як у першому випадку буде $a = f(0) = 0$, то в обох випадках виконується $f(a) = 0$.

Нехай $t$ — довільне дійсне число. Підставимо $x = 0, y = t$, отримаємо
```math
f(t)f(a - t) = -tf(t) \tag{1}
```
звідки $f(t) = 0$ або $f(a - t) = -t$. Отже, якщо $u \neq 0$ та $f(u) \neq 0$, то $f(a - u) = u \neq 0$. Підставимо $t = a - u$ та отримаємо $f(u) = u - a$. Отже, для кожного $u \neq 0$ залишається 2 можливості:
```math
f(u) = 0 \quad \text{або} \quad f(u) = u - a.\tag{2}
```
Розглянемо спочатку випадок, коли $f(u) = 0$ виконується для всіх $u \neq 0$. Покажемо, що всі такі функції задовольняють початкове рівняння. Якщо $a = 0$, то функція $f(x) \equiv 0$ задовольняє рівність. Нехай $a = f(0) \neq 0$. Тоді для всіх дійсних $x$ маємо $xf(x) = 0$, а значить права частина рівняння в умові є нулем. Ліва частина може не дорівнювати нулю лише в єдиному випадку — коли $x + y = 0$ та $f(x) - y = 0$. Але ці дві рівності не можуть виконуватись одночасно: якщо $x = y = 0$, то $f(0) - 0 = a \neq 0$. Якщо ж $x \neq 0$, то $f(x) - y =-y= x \neq 0$. Отже, ліва частина рівності завжди дорівнює нулю, і знайдена функція є розв’язком.

Далі розглянемо випадок, коли $f(u) \neq 0$ для деякого $u \neq 0$. Позначимо таке $u$ через $b$. Підставимо у рівняння $x = a$, $y = -b$ та отримаємо $f(a - b)f(b) = bf(-b)$, але з (1) випливає $f(b)f(a - b) = -bf(b)$, тобто, завдяки $b \neq 0$, маємо $f(-b) = -f(b) \neq 0$.

Завдяки (2) $f(b) = b - a$ та $f(-b) = -b - a$. Так як $f(-b) = -f(b)$, то має бути $a = 0$, і $f(b) = b$. Покажемо, що в такому випадку рівність $f(x) = x$ виконується для всіх $x$. Припустимо, що існує $c$, для якого $f(c) \neq c$. Так як $f(0) = a = 0$, то $c \neq 0$. Але тоді з (2) випливає, що $f(c)=0$. Підставимо у початкове рівняння $x = b$ та $y = c$ та отримаємо
```math
f(b + c)f(b - c) = b^2. \tag{3}
```
Так як $b \neq 0$, то має бути $f(b + c) \neq 0$ та $f(b - c) \neq 0$. Але з (2) для $b - c$ та $b + c$ випливає, що $f(b + c) = b + c$ та $f(b - c) = b - c$, і через це $f(b + c)f(b - c) = b^2 - c^2$. Порівнявши цю рівність з (3) бачимо, що $c=0$, що також неможливо.  

Отже, для усіх $x$ $f(x) = x$ і залишається зробити перевірку. Неважко бачити, що така функція задовольняє початкове рівняння.
</details></details>

## 3
Знайдіть найменше натуральне число $k \geq 2$, для якого існують натуральні числа $m$ та $n$ такі, що $1324 + 279m + 5$ є $k$-м степенем натурального числа.
<details><summary>Відповідь</summary>

$k = 3$
<details><summary>Розв’язання</summary>

Помітимо, що при $m = 1$ та $n = 3$ значення виразу дорівнює $1324 + 279 \cdot 1 + 5^3 = 1728 = 12^3$, тобто шукане значення $k$ може бути $2$ або $3$. Покажемо, що рівняння: $1324 + 279m + 5^n = x^2$ не має розв’язків у натуральних числах для інших випадків.

Припустимо протилежне. Якщо $3 \not\mid x$, то: $1 + 5^n \equiv 1 \pmod{3}$, що неможливо. Отже, $3\mid x$ і тому $1+5^n\equiv 0 \pmod{9}$. З цього випливає, що $n \equiv 3 \pmod{6}$, і, зокрема, що $3\mid n$. Нехай $n=3t$, тоді $5^n = (5^3)^t = 125^t$. Серед дільників числа $125-1=124$ є просте число 31, розглянемо рівняння за цим модулем. $5^n \equiv 125^t\equiv 1 \pmod{31}$, а значить має бути $x^2 \equiv 22+0+1=23 23 \pmod{31}$. Покажемо, що $23$ не є квадратом за модулем 31. Маємо: $НСД(x, 31) = 1$ і за малою теоремою Ферма $1 \equiv x^{30} \equiv 23^{15} \pmod{31}$. Але, з іншого боку, $23^{15} \equiv -1 \pmod{31}$, що й дає протиріччя.
</details></details>

## 4
У країні є 200 міст $A_1, A_2,\ldots, A_{200}$, між деякими з яких встановлено авіасполучення (при цьому припускається, що разом з маршрутом з міста $A$ в місто $B$ завжди існує зворотній маршрут). Відомо, що $i$-те місто поєднано авіасполученням з $d_i$ іншими містами, причому $d_1 \leq d_2 \leq \cdots \leq d_{200}$ та $d_j \geq j +1$ для кожного $j = 1, 2, \ldots, 199-d_{199}$. Доведіть, що можна закрити аеропорт у будь-якому місті, і все одно можливо буде дістатись з довільного міста $C$ в будь-яке інше місто $D$, можливо, зробивши декілька пересадок.
<details><summary>Розв’язання</summary>

Позначимо не закриті аеропорти через $B_1, \ldots, B_{199}$, де $B_i = A_i$ для $i = 1, \ldots, k-1$, та $B_i=A_{i+1}$ для $i = k+1, \ldots, 200$. Позначимо число авіаліній, що виходять з $B_i$, через $d_i'$. Зрозуміло, що $d_i' \geq d_i -1$ для всіх $i = 1, \ldots, 199$. Без втрати загальності припустимо: $d_1' \leq d_2' \leq \ldots \leq d_{199}'$.

Позначимо через $X$ множину міст, до яких можна дістатись з $B_{199}$ (можливо, з пересадками, включаючи саме місто $B_{199}$) після закриття $A_k$. Зрозуміло, що $x=|X|\geq d_{199}'+1 \geq d_{199}$. Припустимо, що існують міста, до яких дістатись з $B_{199}$ неможливо (вони не входять в $X$). Позначимо множину таких міст через $Y$, і нехай $B_u$ - місто з найбільшим індексом в $Y$. Зрозуміло, що $|Y| = 199 - x$ та $u \geq 199-x$. Так як $199-x\leq 199-d_{199}$, то за умовою $d_{199-x}\geq 199-x+1$, отже $d_u'+1 \geq d_{199-x}' \geq d_{199-x}-1\geq(199-x+1)-1=199-x$. Тобто $|Y|\geq d_u'+1=200-1$ – протиріччя.
</details></details>
