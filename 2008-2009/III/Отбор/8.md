# 1 тур
## 1
Знайдіть всі пари натуральних чисел $(a, b)$ такі, що $(a^4+1)$ і $b^2-1$ не діляться на 39, але $(a^4+1)(b^2-1)$ ділиться на 39.
<details><summary>Відповідь</summary>
Таких пар немає.
<details><summary>Розв’язання</summary>

Всі четверті степені мають остачу 0 або 1 по $\pmod{3}$, тому $a^4 +1 \equiv 1 \pmod{3}$ або $a^4 +1 \equiv 2\pmod{3}$. Оскільки $(a^4 +1)(b^2 −1)$ ділиться на 39, а $(a^4 +1)$ не ділиться на 3, то $3\mid (b^2 −1)$ і оскільки $(b^2 −1)$ не ділиться на 39, то $13\mid (a^4 +1)$. Перевіряючи остачі при діленні $a^4$ на 13 приходимо до висновку, що $(a^4 +1)$ може давати лише остачі 1, 2, 4, 10 за $\pmod{13}$. Тому таких пар немає.
</details></details>

## 2
В гострокутному трикутнику $ABC$, $M$ – точка на відрізку $AC$ і $N$ – точка на продовженні відрізка $AC$ така, що $MN = AC$. Нехай $D$, $E$ – основи перпендикулярів опущених з точок $M$, $N$ на прямі $BC$, $AB$ відповідно. Доведіть, що ортоцентр трикутника $ABC$ лежить на колі описаному навколо трикутника $BED$.
<details><summary>Розв’язання</summary>

Нехай $K$ – точка перетину прямих $MD$ i $NE$. Легко бачити, що коло з діаметром $BK$ – описане навколо $\triangle BED$. Оскільки $AH \parallel MK$ i $CH \parallel NK$ то маємо $\angle HAC = \angle KMN$ i $\angle ACH = \angle MNK$. Оскільки $AC = MN$, то трикутники $\triangle ACH = \triangle MNK$. Тому відстань від $K$ до $AC$ рівна відстані від $H$ до $AC$. Звідки $HK \parallel AC$. Тому $HK \perp BH$ і $H$ лежить на колі з діаметром $BK$, описаному навколо $\triangle BED$.
</details>

## 3
Нехай $a$, $b$, $c$, $d$ додатні дійсні числа такі, що $cd = 1$. Доведіть, що існує ціле число $n$ таке, що $ab \leq n^2 \leq (a + c)(b + d)$.
<details><summary>Розв’язання</summary>

Достатньо довести, що $\sqrt{ab} + 1 \leq \sqrt{(a + c)(b + d)}$. Підносячи до квадрату обидві частини отримаємо $\sqrt{ab} \leq \frac{1}{2}(bc + ad)$. Остання нерівність випливає з нерівності між середніми: $\frac{1}{2}(bc + ad) \geq \sqrt{abcd} = \sqrt{ab}$.
</details>

## 4
Дано шість різних натуральних чисел $a$, $b$, $c$, $d$, $e$, $f$. „Хтоде”, „Дехто”, та „Будьде” рахують суми кожної пари цих чисел. "Дехто" стверджує, що у нього вийшло серед цих сум 10 простих чисел, "Хтоде" стверджує, що серед цих сум 9 простих чисел, а „Будьде” стверджує, що там 8 простих чисел. Хто з них міг сказати правду?
<details><summary>Відповідь</summary>
„Дехто” помиляється, „Хтоде” та „Будьде” можуть казати правду.
<details><summary>Розв’язання</summary>

Припустимо, що серед даних чисел $k$ парних. Оскільки сума різних натуральних чисел однієї парності – число складене, то максимум серед попарних сум може бути $k(6 − k)$ простих чисел. Неважко бачити, що $k(6 − k) \leq 9$ при $k = 0,1,\ldots,6$. Тому „Дехто” помиляється. А от „Хтоде” міг казати правду. 9 простих чисел може бути одержано, якщо взяти 2, 4, 8, 3, 15, 39. „Будьде” так само міг казати правду, наприклад, якщо взяти такі числа: 2, 4, 8, 3, 15, 69.
</details></details>

# 2 тур
## 1
Вчитель задає кожному студенту трійку натуральних чисел. Спочатку кожний студент друге та третє із заданих йому чисел ділить на їх НСД, і одержує нову трійку чисел. Після цього у одержаної трійки він перше та третє число ділить на їх НСД і одержує наступну трійку чисел. І нарешті, він ділить перше та друге числа на їх НСД і одержує остаточну трійку чисел. Після цього студент знаходить добуток усіх одержаних трьох чисел і відповідь каже вчителю. Відомо, що початкові трійки чисел відрізняються лише порядком чисел. Скільки щонайбільше різних відповідей могли дати вчителю студенти.
<details><summary>Відповідь</summary>
3
<details><summary>Розв’язання</summary>

Нехай $(a,b,c)$ – задана трійка чисел. Будемо позначати через $(x, y)$ – НСД чисел $x$ та $y$. Нехай $d_1 = (b, c)$, $d_2 = \left(a, \frac{c}{d_1}\right)$, $d_3 = \left(a, \frac{b}{d_1}\right)$. Після перших двох кроків ми послідовно одержуємо такі трійки: $\left(a, \frac{b}{d_1}, \frac{c}{d_1}\right)$ та $\left(\frac{a}{d_2}, \frac{b}{d_1}, \frac{c}{d_1d_2}\right)$.

Доведемо, що $d_3 = \left(\frac{a}{d_2}, \frac{b}{d_1}\right)$. Оскільки числа $\frac{b}{d_1}$ та $\frac{c}{d_1}$ є взаємно простими, то дільники $d_2$ та $d_3$ є також взаємно простими. Це означає, що $d_3$ – дільник $a$, тому це число є також і дільником $\frac{a}{d_2}$. Оскільки $d_3$ також дільник $\frac{b}{d_1}$, то він також є дільником $\left(\frac{a}{d_2}, \frac{b}{d_1}\right)$. З іншого боку, $\frac{a}{d_2}$ є дільником числа $a$, то $d_3$ ділиться на $\left(\frac{a}{d_2}, \frac{b}{d_1}\right)$, що й доводить потрібне. Тому після третього ділення трійка чисел набуває такого вигляду: $\left(\frac{a}{d_2d_3}, \frac{b}{d_1d_3}, \frac{c}{d_1d_2}\right)$ і правильною буде така відповідь: $\frac{abc}{d_1^2d_2^2d_3^2}$. Якщо ми поміняємо місцями $b$ і $c$ у початковій трійці, то $d_1$ не зміниться, $d_2$ та $d_3$ поміняються одне з іншим місцями. Таким чином відповідь не зміниться. Тому відповідь може змінитись лише за умови заміни першого числа у початковій трійці. Тобто ми можемо одержане не більше трьох різних відповідей. Ці три різні відповіді можна одержати, якщо задані такі числа $p^2qr$, $pq^2r$ та $pqr^2$, де $p$, $q$, $r$ – різні прості числа. Тоді, при певному порядку можемо послідовно одержати таке: $(p^2qr, pq^2r, pqr^2) \rightarrow (p^2qr, q, r) \rightarrow (p^2q, q, 1) \rightarrow (p^2, 1, 1)$. Тобто відповідь – $p^2$, так само ми могли одержати відповіді $q^2$ чи $r^2$.
</details></details>

## 2
Нехай $O$ – центр описаного навколо $\triangle ABC$ кола, прямі $AO$ та $BC$ перетинаються в точці $D$. На прямій $BO$ вибирається така точка $S$, що $AB \parallel DS$. Прямі $AS$ та $BC$ перетинаються в точці $T$. Довести, що якщо точки $O$, $D$, $S$, $T$ належать одному колу, то $\triangle ABC$ рівнобедрений.
<details><summary>Розв’язання</summary>

Оскільки $\triangle OAB$ рівнобедрений, то таку саме властивість має й $\triangle ODS$, оскільки вони мають однакові кути. Тому $\triangle OAS = \triangle OBD$ за кутом та двома сторонами. Тому $\angle OSA= \angle ODB$, тому й $\angle OST = \angle ODT$. Оскільки точки $O$, $D$, $S$, $T$ належать одному колу, то сума кутів $\angle OST + \angle ODT = 180^\circ$, звідки кожен з цих кутів – прямий. Тобто ми маємо, що $OD \perp BT$ або, що те ж саме $AD \perp BC$. Тобто ми маємо, що серединний перпендикуляр $OD$ до відрізку $BC$ (оскільки $O$ – центр описаного навколо $\triangle ABC$ кола) співпадає з його висотою $AD$, що можливо лише в разі рівнобедреного трикутника.
</details>

## 3
Знайти найменше можливе значення добутку $\left(1 + u^2\right)\left(1 + v^2\right)$, при умові, що $u + v = 1$.
<details><summary>Відповідь</summary>

$\frac{25}{16}$
<details><summary>Розв’язання</summary>

Зробимо таку заміну $u = \frac{1}{2}+x$, $v = \frac{1}{2} - x$, тоді $(u^2 + 1)(v^2 + 1) = \left(1+(\frac{1}{2}+)^2\right)\left(1+(\frac{1}{2} - x)^2\right) = (\frac{5}{4}+x^2+x)(\frac{5}{4}+x^2-x) = \frac{25}{16} + \frac{5}{2}x^2 + x^4 - x^2 = \frac{25}{16}+\frac{3}{2}x^2+x^4$, оскільки $\frac{3}{2}x^2+x^4 \geq 0$, то $(u^2 + 1)(v^2 + 1) \geq \frac{25}{16}$, і це значення досягається при $u = v = \frac{1}{2}$.
</details></details>

## 4
Припустимо, що $n \geq 3$ людей з різними іменами сидять за круглим столом. Назвемо невпорядковану пару людей $A$ та $B$ «чудовою», якщо $A$ та $B$ сидять не на сусідніх місцях та принаймні на одній з дуг, що з’єднують $A$ та $B$ по краю стола, всі імена людей, що сидять вздовж неї, за алфавітом йдуть після імен $A$ та $B$. Знайдіть найменшу можливу кількість «чудових» пар.
<details><summary>Відповідь</summary>

$(n - 3)$
<details><summary>Розв’язання</summary>

Доведемо більш загальний факт: для людей за столом кількість чудових пар дорівнює $(n - 3)$, де $n \geq 3$. Якщо взяти двох сусідів та поміняти їх місцями, то кількість чудових пар не зміниться. Але таким чином ми можемо пересадити усіх людей, щоб їхні імена йшли за алфавітом, починаючи з першого. При цьому кількість чудових пар не змінилася. Обчислимо для такої „впорядкованої” конструкції кількість чудових пар. Такі пари утоврюють – $(1,3), (1,4), \ldots, (1,n -1)$. Для усіх інших пар $(p,q)$, де $q < n$ між людьми сидить по одній дузі $(p + 1) > p$, а по іншій $n > p$. Для пар $(p,n)$ все очевидно.
</details></details>

# 3 тур
## 1
Є два концентричних круги різних радіусів. Внутрішній круг розбито на 2010 однакових секторів (менші сектори), які пофарбовано по черзі у чорний та білий кольори. Більший круг розбито на 2008 однакових секторів, та їх частини, що розташовані у кільці між колами так само по черзі пофарбовані у чорни та білий колір (більші сектори). Довести, що серед 2010 менших секторів є принаймні один такий, що дуга кола, яка його обмежує, повністю належить більшому сектору того ж кольору, як і колір меншого сектору.
<details><summary>Розв’язання</summary>
Оскільки всередині та зовні усе поділено на різну кількість секторів, то серед менших секторів є два сусідніх таких, які мають спільну дугу з одним і тим самим більшим сектором. Якщо один з двох менших секторів повністю має дугу спільну з більшим сектором, то можливі два варіанти. Якщо ці сектори спільного кольору, то все доведено. Якщо вони мають різні кольори, то розглянемо симетричну картинку – менший сектор зберігає колір, а більший – змінює його на протилежний, тому вони й стають однакового кольору. Якщо ж немає меншого кольору, який повністю має межу у більшому секторі, то їх кількість повинна бути однаковою. Дійсно, перенумеруємо зовнішні та внутрішні сектори. Почнемо з першого менших секторів, йому відповідає два більших сектори, виберемо такого самого кольору і також його занумеруємо номером 1. Внутрішній переходить у сектор з номером 2, змінивши колір, так само й більший сектор переходить у сектор під номером 2 і т.д. таким чином кількість секторів повинна бути однаковою, що суперечить умові.
</details>

## 2
Розглянемо усі можливі послідовності натуральних чисел $(a_n)$, які для кожного натурального $n$ задовольняють умову $a_na_{n+3} = a_{n+2}a_{n+5}$. Знайти найбільший спільний дільник сум $(a_1a_2 + a_3a_4 + \ldots+ a_{5099} a_{5100})$, для усіх можливих таких послідовностей $(a_n)$.
<details><summary>Відповідь</summary>
850
<details><summary>Розв’язання</summary>

З умови $a_n a_{n+3} = a_{n+2}a_{n+5}$ одержимо, що $a_{n+1}a_{n+4} = a_{n+3}a_{n+6}$ та $a_{n+2}a_{n+5} = a_{n+4}a_{n+7}$. Тоді маємо:
$a_n a_{n+3} \cdot a_{n+1}a_{n+4} \cdot a_{n+3}a_{n+5} = a_{n+2}a_{n+5} \cdot a_{n+3}a_{n+6} \cdot a_{n+4}a_{n+7} \implies a_n a_{n+1} = a_{n+6}a_{n+7}$. Тому: $(a_1 a_2 + a_3 a_4 + \ldots + a_{5099} a_{5100}) = 850(a_1a_2+a_3a_4+a_5a_6)$. Покажемо, що саме 850 і є шуканий НСД.

Для цього покладемо спочатку $\begin{cases} 1, n \equiv 1,2,3 \pmod{6} \\ 2, n \equiv 4,5,6 \pmod{6} \end{cases}$. Побудована послідовність задовольняє потрібні умови, оскільки $\forall n \in \mathbb{N} a_na_{n+3}=a_{n+2}a_{n+5}=2$, та $(a_1a_2 + a_3a_4 + \ldots+ a_{5099} a_{5100})=850\cdot 7$. Якщо тепер вибрати $a_n=1 \forall n \in \mathbb{N}$, то задана умова очевидно виконується і при цьому $(a_1 a_2 + a_3 a_4 + \ldots + a_{5099} a_{5100}) = 850 \cdot 3$. Оскільки НСД чисел $850 \cdot 7$ та $850 \cdot 3$ є число 850, то це і є шукана відповідь.
</details></details>

## 3
1. Знайти числа $a_3, a_4, \ldots, a_{2008}$ такі, що $a_i = \pm 1 \forall i = \overline{3, 2008}$ і виконується рівність: $a_3 2^3 + a_4 2^4 + \ldots + a_{2008} 2^{2008}$
2. Показати, що останньою умовою ці числа $a_3, a_4, \ldots, a_{2008}$ визначаються однозначно.
<details><summary>Відповідь</summary>

$a_3 = a_5 = a_6 = \ldots = a_9 = a_{2008} = 1, a_4 = a_{10} = a_{11} = a_{12} = \ldots = a_{2007} = 1$
<details><summary>Розв’язання</summary>

1. Поділимо на 8 задану рівність, тоді будемо мати, що $a_3 2^0 + a_4 2^2 + \ldots + a_{2008} 2^{2005} = 251$. Оскільки $251 = 2^0 + 2^1 + \ldots + 2^7 - 2 \cdot 2^1$, а крім того $2^m - (2^{m-1} + 2^{m-2} + \ldots + 2^1 + 2^0) = 1$, то можна одержати такий розв’язок: $a_3 = a_5 = a_6 = \ldots = a_9 = a_{2008} = 1$, усі інші числа дорівнюють $(-1)$.
2. Припустимо від супротивного, що існують також набір чисел $b_3, b_4, \ldots, b_{2008}$, відмінний від набору $a_3, a_4, \ldots, a_{2008}$, для якого також виконується рівність: $b_3 2^3 + b_4 2^4 + \ldots + b_{2008} 2^{2008} = 2008$. Звідси, якщо відняти ці рівності, одержимо: $(a_3 - b_3)2^3 + (a_4 - b_4)2^4 + \ldots + (a_{2008} - b_{2008})2^{2008} = 0$. Нехай найбільший індекс, для яких ці набори відрізняються – це $n$, тоді відповідний коефіцієнт дорівнює 2 чи $(-2)$, без обмеження загальності будемо вважати, що він дорівнює 2. Тоді останню рівність можемо записати у такому вигляді: $(a_3 - b_3)2^3 + (a_4 - b_4)2^4 + \ldots + (a_{n-1} - b_{n-1})2^{n-1}=2\cdot 2^n$. Оскільки у правій частині кожний коефіцієнт також максимум дорівнює 2, то $2\cdot 2^n > 2\cdot(2^{n-1}+\ldots+2^1+2^0)>2\cdot(2^{n-1}+\ldots+2^3)>(a_{n-1}-b_{n-1})2^{n-1}+\ldots+(a_3-b_3)2^3$, що й доводить, що вказана рівність неможлива.
</details></details>

## 4
У чотирикутнику $PQRS$ точки $A$, $B$, $C$, $D$ – середини сторін $PQ$, $QR$, $RS$ та $SP$ відповідно і $M$ – середина $CD$. Припустимо $H$ – точка на прямій $AM$ така, що $HC = BC$. Доведіть, що $\angle BHM = 90^\circ$.
<details><summary>Розв’язання</summary>

Зауважимо, що $ABCD$ – паралелограм. Нехай продовження прямої $AM$ перетинає продовження $BC$ в точці $N$. Оскільки $AD \parallel CN$, то $\angle MAD = \angle MNC$. Оскільки $\angle AMD = \angle NMC$ і $MD = MC$, то трикутники $\triangle MAD$ i $\triangle MNC$ рівні. Отже, $CN = DA = CB = HC$. Тому $H$ лежить на колі з центром в точці $C$ і діаметром $BN$, звідки й маємо, що $\angle BHM = 90^\circ$.
</details>

# 4 тур
## 1
Задано півколо з діаметром $AB$ та центром у точці $S$. На цьому півколі відмічено точки $C$ та $D$ (точка $D$ лежить на дузі $BC$) таким чином, що $\angle CSD = 90^\circ$. Нехай $E$ — точка перетину прямих $AC$ та $BD$, $F$ — точка перетину прямих $AD$ та $BC$. Доведіть, що $EF = AB$.
<details><summary>Розв’язання</summary>

Точка $F$ є точкою перетину висот $\triangle ABE$ та $EF \perp AB$. Центральний кут $\angle CSD = 90^\circ$, тому $\angle CAD = 45^\circ$. Значить, трикутник $ACF$ - рівнобедрений прямокутний і $AC = CF$. Оскільки $\angle ECF = \angle BCA = 90^\circ$ та $\angle EFC = \angle BAC$ (відповідні сторони цих кутів перпендикулярні), то трикутники $ECF$ та $BAC$ рівні, звідки $EF = AB$.
</details>

## 2
Знайдіть усі пари цілих чисел $(m, n)$, при яких виконується рівність $m^3 + m^2 = 2^n + 16$.
<details><summary>Відповідь</summary>

$m = 4$, $n = 6$.
<details><summary>Розв’язання</summary>

Зрозуміло, що $m \geq 0$. Розглянемо рівняння за модулем 7. Так як $2^n + 16 \equiv 3, 4, 6 \pmod{7}$ для $n \equiv 0, 1, 2 \pmod{3}$ та $m^3+m^2\equiv 0, 1, 2, 3, 5 \pmod{7}$, то має виконуватись $n = 3k$. З нерівності $m^3+m^2=2^n+16>16$ випливає $m \geq 3$. А так як при $m \geq 5$ виконується $m^3 < m^3+m^2-16 < (m+1)^3$ і $(2^n)^3=m^3+m^2-16$ то рівність можлива лише при $m < 5$. Отже, залишається перевірити $m = 3$ та $m = 4$. Безпосередньо знаходимо єдиний розв’язок $m = 4$, $n = 6$.
</details></details>

## 3
Десять чисел $1, 4, 7, \ldots, 28$ (різниця між послідовними числами дорівнює 3) записані в деякому порядку по колу. Нехай $S$ – найбільша з поміж 10 сум, що отримуються додаванням будь-якого з цих 10 чисел з його лівим та правим сусідами по колу. Яке мінімально можливе значення $S$?
<details><summary>Відповідь</summary>
48
<details><summary>Розв’язання</summary>

Розіб’ємо 10 чисел, записаних по колу, на 4 частини $S_1$, $S_2$, $S_3$, $S_4$, що не перетинаються. Частина $S_1$ містить лише число 1, а 9 чисел, що залишились, розіб’ємо на 3 частини по 3 так, щоб кожна містила по 3 сусідніх числа. Тоді сума чисел у $S_2$, $S_3$ та $S_4$ дорівнює $4 + 7 + 10 + \ldots + 28 = 144$. Так як $\frac{144}{3} = 48$, то $S \geq 48$ (інакше сума усіх чисел не перевищить $3 \times 47 + 1 = 142 < 145 = 1 + 4 + \ldots + 28$). Залишилось показати, що існують розташування з $S = 48$.
</details></details>

## 4
Відомо, що многочлен $P(x) = a_m x^m + a_{m-1} x^{m-1} + \ldots + a_1 x + a_0$ з цілими коефіцієнтами задовольняє таку умову: $|P(x)|$ при будь-якому цілому значенні $x$ не дорівнює 0 та 1, а також не є простим числом. Чи обов’язково цей многочлен можна подати у вигляді добутку двох многочленів з цілими коефіцієнтами $P(x) = Q(x)R(x)$, кожний з яких відмінний від $\pm 1$?
<details><summary>Відповідь</summary>
Не обов’язково.
<details><summary>Розв’язання</summary>

Розглянемо многочлен $P(x) = x^4 + x + 4=x(x+1)+4$, оскільки числа $x$ та $(x + 1)$ різної парності, то значення завжди парне, оскільки $P(x)=(x+\frac{1}{2})^2+\frac{15}{4}>2$, то усі ці значення задовольняють умову задачі.

Покажемо, що його не можна подати у вигляді добутку двох інших нетривіальних многочленів. Дійсно, якщо припустити, що $P(x) = Q(x)R(x)$, то коефіцієнти при старших степенях повинні дорівнювати $(\pm 1)$. Таким чином це не може бути сталий многочлен, бо тоді він дорівнював би $(\pm 1)$, що порушує умову задачі. Якщо ж вони відмінні від сталої, то вони обидва лінійні, тобто $P(x)=x^2+x+4=(\pm x+b)(\pm x + c)$, але тоді при деяких (не обов’язково цілих значеннях) приймає значення 0, що суперечить вище написаній оцінці $P(x)>2$. Одержана суперечність й завершує доведення.
</details></details>

# 5 тур
## 1
Визначте кількість дійсних розв’язків рівняння $\left[ \frac{x}{2} \right] + \left[ \frac{x}{3} \right]+ \left[ \frac{x}{5} \right] =x$. (Тут $[a]$ – ціла частина числа $a$).
<details><summary>Відповідь</summary>
30
<details><summary>Розв’язання</summary>

Очевидно, що $x \in Z$. Нехай $x = 30k + r$, де $0 \leq r \leq 29$. Тоді, $\left[ \frac{x}{2} \right] = 15k + \left[ \frac{r}{2} \right]$, $\left[ \frac{x}{3} \right] = 10k + \left[ \frac{r}{3} \right]$, та $\left[ \frac{x}{5} \right] = 6k + \left[ \frac{r}{5} \right]$.
Таким чином маємо рівність: $15k + \left[ \frac{r}{2} \right] + 10k + \left[ \frac{r}{3} \right] + 6k + \left[ \frac{r}{5} \right] = 30k+r$, звідки $k= r - \left[ \frac{r}{2} \right] - \left[ \frac{r}{3} \right] - \left[ \frac{r}{5} \right]$. Для кожного цілого $0 \leq r \leq 29$ існує рівно одне $k$. При цьому для різних $r$ числа $x = 30k + r$ дають різні остачі при діленні на 30. Тому різні $r$ дають різні значення $x$, звідки стає зрозумілим, що рівняння має 30 різних розв’язків.
</details></details>

## 2
Чи існує натуральне число, яке складається лише з непарних цифр та ділиться на $5^{2009}$?
<details><summary>Відповідь</summary>
Так, існує.
<details><summary>Розв’язання</summary>

Розглянемо число $5^{2009}$, покладемо $A = 5^{2009}$, розглянемо останню цифру числа $A$, яка парна. Якщо вона $k$-та з кінця, то додамо до числа $A$ число $5^{2009} \cdot 10^{k-1}$ і позначимо тепер через $A$ одержану суму. Таким чином усі цифри після парної непарні, а після додавання і ця цифра стає непарною. Так робимо, поки у числа $A$ непарними будуть сотанні 2009 цифр. Тепер в якості шуканого числа і оберемо саме це число, за ознакою подільності на $5^{2009}$ воно й буде ділиться на $5^{2009}$ і матимемо усі цифри непарні.
</details></details>

## 3
В школі навчаються 2009 хлопців та 2009 дівчат. Кожен учень є членом не більше ніж 100 клубів у школі. Відомо, що для будь-яких двох учнів різної статі існує принаймні один клуб, членами якого вони є одночасно. Доведіть, що у школі є клуб, членами якого є принаймні 11 хлопців та 11 дівчат.
<details><summary>Розв’язання</summary>

Нехай у школі є $n$ клубів $A_1$, $\ldots$, $A_n$, причому до клубу $A_k$ входять $m_k$ хлопців та $f_k$ дівчат, $k = \overline{1,n}$. Назвемо парою хлопця та дівчину, якщо вони входять до одного й того самого клубу. Таким чином у клубі $A_i$ є $m_i f_i$ пар. Оскільки будь-які два учні різної статі утворюють хоча б одну пару, то
```math
\sum_{i=1}^{n} m_i f_i \ge 2009 \cdot 2009 = 2009^2.\tag{1}
```
Нехай не існує клубу, до якого входять принаймні 11 хлопців та дівчат. Можемо припустити, що $m_1 \ge m_2 \ge \ldots \ge m_k \ge 11>10 \ge m_{k+1}\ldots \ge m_n$, $k =\overline{1,n}$. У такому випадку усі $f_i \leq 10$, $i =\overline{1,k}$. Тому:
```math
\sum_{i=1}^{k} f_i m_i + \sum_{i=k+1}^{n} f_i m_i \le 10 \sum_{i=1}^{k} m_i + 10\sum_{i=k+1}^{n}f_i.\tag{2}
```
Оскільки кожний учень є членом не більше ніж 100 клубів, то $\sum_{i=1}^{n} m_i \leq 2009 \cdot 100$, $\sum_{i=1}^{n} f_i \leq 2009 \cdot 100$. З (2) отримуємо:
```math
\sum_{i=1}^{n} f_i m_i=\sum_{i=1}^{k} f_i m_i + \sum_{i=k+1}^{n} f_i m_i \le 10 \sum_{i=1}^{k} m_i + 10\sum_{i=k+1}^{n}f_i \le 10 \cdot 200 \cdot 2009 = 2009 \cdot 2000.\tag{3}
```
Якщо тепер поєднати умови (1) та (3) маємо таке: $2009^2 \le \sum_{i=1}^{n} m_i f_i \le 2000 \cdot 2009$ - одержана суперечність завершує доведення.
</details>

## 4
У вписаному п’ятикутнику $ABCDE$ сторона $BC = 7$. Діагоналі $EC$ та $AC$ перетинають діагональ $BD$ в точках $L$ та $K$ відповідно. Відомо, що точки $A$, $K$, $L$, $E$ лежать на одному колі $\Gamma$. З точки $C$ проведено дотичну $CO$ до кола $\Gamma$, де $O$ — точка дотику. Знайти довжину $CO$.
<details><summary>Відповідь</summary>
7
<details><summary>Розв’язання</summary>

Помітимо, що $\angle BKA = \frac{1}{2}(\angle AB + \angle CD)$. З іншого боку, оскільки чотирикутник $AKLE$ вписаний, то $\angle BKA = \angle CEA = \frac{1}{2}(\angle AB + \angle BC)$, тому $\angle BC = \angle CD \implies \angle CBK = \angle BAC$. Отже $\triangle BCK \sim \triangle ACB$ за двома кутами, а тому $\frac{CK}{CB} = \frac{BC}{AC} \implies CK\cdot CA=BC^2$, а за відомою теоремою про січну та дотичну так само $CK \cdot CA = CO^2$, звідки $CO = CB = 7$.
</details></details>
