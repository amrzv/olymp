# 1
У супермаркеті введені знижки. За купівлю товарів на суму від 300 гривень, покупець отримує знижку 4%, а при покупці товарів на суму від 600 гривень, він отримує знижку 10%. На яку найбільшу суму (з точністю до копійки) зможе придбати товарів покупець, якщо у нього у кишені
1. 594 гривень;
2. 534 гривні?
<details><summary>Відповідь</summary>

1. 660;
2. 556,25.
<details><summary>Розв’язання</summary>

1. Якщо він набере товарів на суму $x \ge 600$ грн., то він повинен буде сплатити на 10% менше, ніж коштує цей товар. Тобто він максимум може придбати товару на суму 0, $90x \le 594 \implies x \le 660$ грн.
2. Проводячи аналогічні міркування, матимемо, що покупець повинен скористатись знижкою, але не вистачає її на усі 10%, тому він одержує знижку 4% на усі суму, тобто 0, $96x \le 534 \implies x \le 556$, 25 грн.
</details></details>

# 2
Є шахівниця розміром $7 \times 7$, яка пофарбована у шаховому порядку (усі кутові клітини чорні). По шахівниці ходить фішка, яка може ходити з клітини на сусідню по стороні клітину. Якщо фішка попадає на деяку клітину, то вона змінює свій колір на протилежний. На початку фішка стоїть у лівому нижньому куті. Чи можна за допомогою ходів цієї фішки перефарбувати усі клітини дошки у чорний колір?
<details><summary>Відповідь</summary>
Можна.
<details><summary>Розв’язання</summary>
Достатньо пройти шлях від кутової фішки до будь-якої іншої, тоді поміняють колір усі клітини, окрім кінцевої, оскільки в усіх інших клітинах фішка побувала 2 рази.
</details></details>

# 3
Знайдіть усі натуральні числа $m$, $n$, які задовольняють рівності $mn^2=2009(n+1)$.
<details><summary>Відповідь</summary>

$(4018;1)$ та $(328;7)$
<details><summary>Розв’язання</summary>

Покажемо, що $n$ і $(n +1)$ взаємно прості. Дійсно, якби у них був спільний дільник $d >1$, то $n = k_1d$, $n +1= k_2d$, тоді $1 = (n+1) - n = d(k_2 - k_1)$, тобто $d$ є дільником 1, що суперечить нашому припущенню.

Таким чином для заданої рівності повинні виконуватись такі умови: $m$ повинно ділитись на $(n +1)$, а 2009 на $n^2$. Оскільки $2009 = 7^2 \cdot 41$, то можливі два випадки: $n =1$ або $n = 7$. Розглянемо обидва випадки. При $n =1$ маємо $m = 2009 \cdot 2 = 4018$. При $n = 7$ маємо $49m = 2009 \cdot 8$, звідки $m = 41 \cdot 8 = 328$. Тобто рівняння має два розв’язки.
</details></details>

# 4
Прямокутник розбитий на 16 прямокутників, у яких невідомі довжини сторін. Відома площа шести малих прямокутників, які утворилися внаслідок розбиття, і їх площі наведені на рис. 10. Знайти площі кожного з чотирьох маленьких прямокутників, розташованих у нижньому ряду, якщо площа усього великого прямокутника складає 168. 
<details><summary>Відповідь</summary>
3, 6, 12, 15
<details><summary>Розв’язання</summary>

Розглянемо рис. 11, де через $a$, $b$, $x$, $y$ позначено довжини відповідних сторін. Тоді $S_1 = ax$, $S_2 = bx$, $S_3 = ay$, $S_4 = by$, а тому маємо рівність: $S_1S_4 = S_2S_3$. Таким чином, якщо ми знаємо площу трьох з чотирьох наведених прямокутників, то можна знайти й площу останнього. Отже на заданому в умові рис. 10 можна обчислити площі усіх прямокутників, окрім тих, які розташовані у нижньому рядку. Зверху донизу їх площі такі: верхній ряд: 2, 4, 8, 10, другий ряд: 4, 8, 16, 20, третій ряд: 5, 10, 20, 25. Позначимо площу лівого нижнього прямокутника через $x$, тоді площі прямокутників нижнього ряду є $x$, $2x$, $4x$, $5x$. Таким чином площа великого прямокутника дорівнює $132 + 12x =168$, звідки $x = 3$, і відповідні площі прямокутників нижнього ряду мають такі площі: 3, 6, 12, 15.
</details></details>