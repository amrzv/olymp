# 1
Розв’яжіть систему рівнянь:
```math
\begin{cases}
\frac{9}{2(x+y)} = \frac{1}{x} + \frac{1}{y} \\
\frac{x^2 - 2}{x} = \sqrt{3 - y^2}
\end{cases}
```
<details><summary>Відповідь</summary>

$(2,1)$ та $(-2,-1)$.
<details><summary>Розв’язання</summary>

Спочатку окремо розглянемо перше рівняння при $xy \neq 0$: $\frac{9}{2(x+y)} = \frac{x+y}{xy} \iff 9xy = 2x^2 +4xy + 2y^2 \iff 2y^2-5xy+2x^2=0 \iff y=\frac{5x \pm \sqrt{25x^2 - 16x^2}}{4} =\frac{5x\pm3x}{2}$ тобто $y=2x$ та $y = \frac{x}{2}$. Таким чином, усі пари $(x,2x)$ та $(\frac{x}{2},x)$ при $x \neq 0$ задовольняють перше рівняння.

Тепер перевіримо, які із знайдених розв’язків задовольняють друге рівняння. Для цього повинна одночасно виконуватись три умови: $x^2 + y^2 = 5$, $|x| \ge \sqrt{2}$, $|y| \le \sqrt{3}$. Якщо підставити пару $(x,2x)$ у першу умову, маємо: $5x^2 = 5$ або $x = \pm 1$ звідки $y = \pm 2$, тобто отримали пари $(1,2)$ та $(-1,-2)$. Але вони не задовольняють умову $|x| \ge \sqrt{2}$, а тому не є розв’язками. Аналогічно підставимо пару $(x, \frac{x}{2})$ у перше рівняння і одержимо $x^2 + \frac{1}{4}x^2 = 5$, звідки маємо такі пари можливих розв’язків системи $(2,1)$ та $(-2,-1)$. Перевіркою переконуємось, що вони і є шуканими розв’язками.
</details></details>

# 2
Знайти найменше натуральне число, добуток цифр якого складає 5120.
<details><summary>Відповідь</summary>
25888
<details><summary>Розв’язання</summary>

Оскільки $5120 = 2^{10} \cdot 5$, то найголовніше запитання – яку найменшу кількість цифр повинно мати це число. Очевидно, що серед цифр числа немає 0, а також зрозуміло, що це число повинно мати цифру 5, бо це єдина цифра окрім 0, яка кратна 5. З десяти множників 2 щонайменше можна утворити 4 цифри – 2,8,8,8 або 4,4,8,8,бо найбільша можлива парна цифра 8, а трьох цифр 8 не достатньо, щоб їх добуток дорівнював $2^{10}$. Залишається з двох наборів цифр 5,2,8,8,8 та 5,4,4,8,8 утворити найменше число. Найменша можлива перша цифра 2, тому шукане найменше число – це 25888.
</details></details>

# 3
У колі проведена хорда $AB$, на якій обрана точка $P$ таким чином, що $AP = 2PB$. Хорда $DE$ перпендикулярна хорді $AB$ і проходить через точку $P$. Довести, що середина відрізку $AP$ є точкою перетину висот трикутника $AED$.
<details><summary>Розв’язання</summary>

Позначимо через $M$ середину відрізку $AP$. Нехай пряма $EM$ перетинає відрізок $AD$ в точці $Q$. $\triangle MPE = \triangle BPE$ оскільки вони обидва прямокутні, та мають рівні катети. Тому рівними є кути $\angle QAM = \angle DAB = \angle DEB = \angle PEB = \angle PEM$. Оскільки $\angle QMA = \angle EMP$, то трикутники мають по два рівних кути, а тому й треті кути також повинні бути рівними, тобто $\angle AQM = \angle MPE = 90^\circ$, тому $EQ$ і $AP$ – висоти $\triangle ADE$ і точка $M$ – його ортоцентр, що й треба було довести.
</details>

# 4
Для додатних дійсних $a$, $b$, $c$ доведіть нерівність:
```math
\frac{a}{3a^2+b^2+2ac} + \frac{b}{3b^2+c^2+2ab} + \frac{c}{3c^2+a^2+2bc} \le \frac{3}{2(a+b+c)}
```
<details><summary>Розв’язання</summary>

Застосуємо для знаменників такі нерівності $3a^2 + b + 2ac = 2a^2 + a^2 + b^2 + 2ac \geq 2a^2 + 2ab + 2ac \geq 2a(a + b + c)$ і аналогічно для двох інших знаменників. Звідси ліва частина початкової нерівності набуває вигляду:
```math
\frac{a}{3a^2+b^2+2ac} + \frac{b}{3b^2+c^2+2ab} + \frac{c}{3c^2+a^2+2bc} \le \frac{a}{2a(a+b+c)} + \frac{b}{2b(a+b+c)} + \frac{c}{2c(a+b+c)} = \frac{3}{2(a+b+c)},
```
що й треба було довести.
</details>

# 5
Є шахівниця розміром $2009 \times 2009$, яка пофарбована у шаховому порядку (усі кутові клітини чорні). По шахівниці ходить фішка, яка може ходити з клітини на сусідню по стороні клітину. Якщо фішка попадає на деяку клітину, то ця клітина змінює свій колір на протилежний. На початку фішка стоїть у лівому нижньому куті. Чи можна за допомогою ходів цієї фішки перефарбувати усі клітини дошки у чорний колір, якщо ходити відразу у зворотному напрямі заборонено? Тобто, ходити як на рис.6 недозволено, а як на рис.7 можна.
<details><summary>Відповідь</summary>
Можна.
<details><summary>Розв’язання</summary>
Оскільки у нас усі кутові клітини чорні покажемо шлях, як можна у чорний колір пофарбувати усі інші клітини.
На рис.8 показано, як можна пройти шлях від будь-якої клітини до деякої фіксованої клітини, яка розташована не у куту дошки. Ця клітина на рис.8 середня у верхньому ряду. Далі маршрут проходить зворотнім шляхом, як бачимо нема жодного ходу назад, і кожна клітина, крім обраної фарбується парну кількість разів (усі по 2 рази і одна – 4 рази), тобто не змінює свій колір.
</details>