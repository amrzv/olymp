# 1
Пряма $l_1$ перетинає параболу $y = ax^2 + bx + c$ $(a \neq 0)$ у двох точках $A$ і $B$. Пряма $l_2$ паралельна прямій $l_1$ і дотикається до цієї параболи в точці $C$. Доведіть, що середнє арифметичне абсцис точок $A$ і $B$ дорівнює абсцисі точки $C$.
<details><summary>Розв’язання</summary>

Нехай рівняння прямої $l_1$ має вигляд $y = kx + d$. Тоді абсциси точок $A$ і $B$ визначаються рівністю:
$ax^2 + bx + c = kx + d$, тобто вони задовольняють квадратне рівняння, за умовою задачі воно має два розв’язки $x_1$, $x_2$, які за теоремою Вієта задовольняють умову $x_1 + x_2 = \frac{k - b}{a}$. Точка $C$ визначається таким самим рівнянням $ax^2 + bx + c = kd$; умовою, що пряма $l_2$ дотикається до параболи, є єдиність розв’язку цього рівняння, тобто точка $C$ є вершиною параболи $y = ax^2 + (b - k)x + (c - d)$. Її абсциса має координату $\frac{k-b}{2a} = \frac{x_1 + x_2}{2}$, що й треба було довести.
</details>

# 2
1. Відомо, що для чотирьох натуральних чисел $a$, $b$, $c$, $d$ виконується умова: кожне з чисел $ab$, $bc$, $cd$, $da$ є повним кубом натурального числа. Чи обов’язково кожне з чисел $a$, $b$, $c$, $d$ також є кубом натурального числа?
2. Відомо, що для п’яти натуральних чисел $a$, $b$, $c$, $d$, $e$ виконується умова: кожне з чисел $ab$, $bc$, $cd$, $de$, $ea$ є повним кубом натурального числа. Чи обов’язково кожне з чисел $a$, $b$, $c$, $d$, $e$ також є кубом натура
<details><summary>Відповідь</summary>

1. ні, не обов’язково;
2. так, обов’язково.
<details><summary>Розв’язання</summary>

1. приклад, що не обов’язково: $a = c = 2$, $b = d = 4$.
2. Покажемо, що якщо у натурального числа $n$ його квадрат $n^2$ є кубом деякого іншого натурального числа, то й саме число $n$ також є кубом декого натурального числа. Дійсно, розглянемо розклад числа $n$ на прості множники, тобто $n = p_1^{m_1} \dots p_k^{m_k}$, його квадрат – число $n^2 = p_1^{2m_1} \dots p_k^{2m_k}$, якщо воно є кубом натурального числа, то для кожного $i =\overline{1,k}$, то повинна виконуватись рівність $3\mid 2m_i$, що рівносильне умові $3 \mid m_i$, а це й означає, що число $n$ є кубом.

	Оскільки $\frac{ab\cdot cd \cdot ea}{bc\cdot de} = a^2 = a_1^3$, то й кожне з чисел $a$, $b$, $c$, $d$, $e$ є повним кубом.
</details></details>

# 3
На папері у клітинку виділено квадрат $2009 \times 2009$. Два гравці по черзі зафарбовують у жовтий колір одиничні відрізки, які є межами одиничних квадратів, що розташовані всередині чи на межі виділеного квадрату та ще не були зафарбовані. Перемагає той гравець, після ходу якого вперше з’являється одинична клітинка, усі чотири сторони якої зафарбовані у жовтий колір. Хто перемагає у цій грі при правильній грі обох – той, хто починає чи той, хто ходить другим?
<details><summary>Відповідь</summary>
Той, хто ходить другим.
<details><summary>Розв’язання</summary>

Другий гравець притримується такої стратегії у своїх ходах:
1. якщо він своїм ходом може пофарбувати останню сторону якої-небудь клітини, він це робить і тим самим перемагає;
2. на хід першого другий відповідає центральносиметричним чином.

Таким чином маємо, що
1. гра обов’язково закінчиться перемогою одного з гравців;
2. другий гравець завжди може зробити хід, який задовольняє наведеній вище стратегії.

Якщо припустити, що виграє перший гравець, то він своїм ходом фарбує четвертий відрізок у деякого одиничного квадрата. Припустимо, що це відрізок $AB$ (рис.4). Перед цим був хід другого, він повинен був зафарбувати один з відрізків $BC$, $CD$ та $DA$. Якщо він їх не фарбував, то вони вже зафарбовані, а тому він повинен сам зафарбувати своїм ходом відрізок $AB$ та закінчити гру на попередньому ході. Таким чином, він з своєї стратегії повинен фарбувати один з відрізків $BC$, $CD$ та $DA$. Але це означає, що центрально симетричний квадрат до $A'B'C'D'$ після хода першого має зафарбованими сторони $B'C'$, $C'D'$ та $D'A'$. Тому другий повинен (відповідно до стратегії) зафарбувати відрізок $A'B'$ і виграти гру, а не фарбувати один з відрізків $BC$, $CD$ та $DA$. Неважко переконатись, що й для центрального квадрата стратегія спрацьовує.
</details></details>

# 4
У трикутнику $ABC$ проведено бісектриси $AL$ та $BT$, які перетинаються між собою у точці $I$, а їх продовження перетинають описане навколо трикутника $ABC$ коло у точках $E$ та $D$ відповідно. Відрізок $DE$ перетинає сторони $AC$ і $BC$ у точках $F$ і $K$ відповідно. Довести, що:
1. чотирикутник $IKCF$ – ромб;
2. сторона цього ромба $\sqrt{DF \cdot EK}$.
<details><summary>Розв’язання</summary>

1. За властивостями кутів у колі $\angle CFK = \angle CFE = \frac{1}{2}(\angle CE + \angle AD) = \frac{1}{2}(\angle A + \angle B)$, аналогічно $\angle CKF =\frac{1}{2}(\angle A + \angle B)$, тобто $\triangle CKF$ – рівнобедрений, звідки $FC = KC$.

	Доведемо,що $IF \parallel KC$. Оскільки $\angle CAE = \angle LAB$, $\angle ABL = \angle AEC$, то $\triangle ALB \sim \triangle AEC$ за двома кутами, тому $\frac{AB}{AE} = \frac{BL}{CE} = \frac{AL}{AC}$, звідки $\frac{AE}{CE} = \frac{AB}{BL}$. Оскільки $BD$ бісектриса $\angle B$, то $ED$ – бісектриса $\angle CEA$, тому $\frac{AF}{CF} = \frac{AE}{CE} = \frac{AB}{BL} = \frac{AI}{IL}$. За теоремою, оберненою до теореми Фалеса, маємо, що $IF \parallel KC$. Повністю аналогічно, $IK \parallel CF$. Таким чином $IKCF$ паралелограм, а тому й ромб, бо має рівні суміжні сторони $FC = KC$.
2. $\triangle DFC \sim \triangle KEC$ за двома кутами, бо $\angle FCD = \angle KEC = \frac{1}{2} \angle B$, $\angle FDC = \angle KCE = \frac{1}{2} \angle A$. Тому $\frac{DF}{KC} = \frac{FC}{KE} \implies KC^2 = KC \cdot FC = DF \cdot KE$, що й потрібно було довести.
</details>

# 5
Для додатних дійсних $a$, $b$, $c$ доведіть нерівність:
```math
\frac{a}{2a^2 + b^2 + c^2} + \frac{b}{2b^2 + c^2 + a^2} + \frac{c}{2c^2 + a^2 + b^2} \leq \frac{9}{4(a + b + c)}.
```
<details><summary>Розв’язання</summary>

Застосовуючи нерівність трьох квадратів $a^2 + b^2 + c^2 \geq ab + bc + ca$ доведемо більш строгу нерівність $\frac{a}{(a+b)(a+c)} + \frac{b}{(b+c)(b+a)} + \frac{c}{(c+a)(c+b)} \leq \frac{9}{4(a + b + c)}$. Вона еквівалентна нерівності: $8(a+b+c)(ab+bc+ca) \leq 9(a+b)(b+c)(c+a)$, а це в свою чергу рівносильне нерівності $6abc \leq a^2b+a^2c+b^2a+b^2c+c^2a+c^2b$. Остання нерівність є безпосереднім наслідком нерівності між середніми для шести елементів.
</details>
