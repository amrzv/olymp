# 1
Порівняйте два числа: $\sqrt{2008 + \sqrt{2009}} + \sqrt{2009 + \sqrt{2008}}$ та $\sqrt{2008 + \sqrt{2008}} + \sqrt{2009 + \sqrt{2009}}$.
<details><summary>Відповідь</summary>
Перше число більше.
<details><summary>Розв’язання</summary>

Запишемо цю задачу у загальному вигляді: для деяких додатних $a \ne b$ порівняти додатні числа $A = \sqrt{a + \sqrt{b}} + \sqrt{b + \sqrt{a}}$ та $B = \sqrt{a + \sqrt{a}} + \sqrt{b + \sqrt{b}}$. Доведемо, що $A > B$. Це рівносильне тому, що $A^2 > B^2 \iff \sqrt{a + \sqrt{b}} \cdot \sqrt{b + \sqrt{a}} > \sqrt{a +\sqrt{a}} \cdot \sqrt{b + \sqrt{b}}$. Після чергового піднесення до квадрату та спрощень маємо: 
$a\sqrt{a} + b\sqrt{b} > a\sqrt{b} + b\sqrt{a} \\iff (a-b)(\sqrt{a}-\sqrt{b})$ при $a \ne b$.
</details></details>

# 2
Знайдіть усі натуральні значення $n$, при яких число $3\pi$ є періодом функції $f(x) = \cos nx \cdot \sin \frac{2009x}{n^2}$.
<details><summary>Відповідь</summary>

$n \in \{1; 7\}$
<details><summary>Розв’язання</summary>

$3\pi$ – період функції $f(x)$, якщо для усіх $x$ $f(x + 3\pi) = f(x)$. Зокрема, ця рівність має виконуватись і для $x = 0$. Знаходимо: $f(0) = 0$; $f(3\pi) = \cos 3\pi n \sin \frac{3\cdot 2009\pi}{n^2}$. Отже має бути
```math
0=\cos 3\pi n \cdot \sin \frac{3\cdot 2009\pi}{n^2} \iff 0 = \sin \frac{3\cdot 2009\pi}{n^2} \iff \frac{3\cdot 2009\pi}{n^2}=\pi k \iff n^2 \mid 6027.
```
Так як $6027 = 3 \cdot 7^2 \cdot 41$, то можливими значеннями$n$можуть бути лише числа 1 та 7. Перевіркою переконуємося, що при цих $n$ число $3\pi$ є періодом функції $f(x)$.
</details></details>

# 3
У трикутнику $ABC$ проведено бісектриси $AL$ та $BT$, які перетинаються між собою у точці $I$, а їх продовження перетинають описане навколо трикутника $ABC$ коло у точках $E$ та $D$ відповідно. Відрізок $DE$ перетинає сторони $AC$ і $BC$ у точках $F$ і $K$ відповідно. Довести, що:
1. чотирикутник $IKCF$ – ромб; 
2. сторона цього ромба $\sqrt{DF \cdot EK}$.
<details><summary>Розв’язання</summary>

1. За властивостями кутів у колі $\angle CFK = \angle CFE = \frac{1}{2}(\angle CE + \angle AD) = \frac{1}{2}(\angle A + \angle B)$, аналогічно $\angle CKF =\frac{1}{2}(\angle A + \angle B)$, тобто $\triangle CKF$ – рівнобедрений, звідки $FC = KC$.

	Доведемо,що $IF \parallel KC$. Оскільки $\angle CAE = \angle LAB$, $\angle ABL = \angle AEC$, то $\triangle ALB \sim \triangle AEC$ за двома кутами, тому $\frac{AB}{AE} = \frac{BL}{CE} = \frac{AL}{AC}$, звідки $\frac{AE}{CE} = \frac{AB}{BL}$. Оскільки $BD$ бісектриса $\angle B$, то $ED$ – бісектриса $\angle CEA$, тому $\frac{AF}{CF} = \frac{AE}{CE} = \frac{AB}{BL} = \frac{AI}{IL}$. За теоремою, оберненою до теореми Фалеса, маємо, що $IF \parallel KC$. Повністю аналогічно, $IK \parallel CF$. Таким чином $IKCF$ паралелограм, а тому й ромб, бо має рівні суміжні сторони $FC = KC$.
2. $\triangle DFC \sim \triangle KEC$ за двома кутами, бо $\angle FCD = \angle KEC = \frac{1}{2} \angle B$, $\angle FDC = \angle KCE = \frac{1}{2} \angle A$. Тому $\frac{DF}{KC} = \frac{FC}{KE} \implies KC^2 = KC \cdot FC = DF \cdot KE$, що й потрібно було довести.
</details>

# 4
Назвемо заповнення квадрату $2009 \times 2009$, розбитого на одиничні квадратики, „правильним”, якщо його заповнено числами $1, 2, \ldots, 2009$ таким чином, що у кожному рядку та у кожному стовпчику присутнє кожне з цих чисел. Розглянемо відстань від центральної клітини до найближчої клітини з числом 1 (під відстанню розуміється найменше число ходів, які потрібні шаховому королю, щоб дістатись до клітинки). Яке найбільше значення може приймати така відстань?
<details><summary>Відповідь</summary>
502
<details><summary>Розв’язання</summary>
Розставимо числа «1» таким чином, як це показано на рис.2. Внаслідок непарності 2009, вздовж однієї діагоналі чисел на одне менше ніж вздовж іншої. Також зрозуміло, що дуже легко далі заповнити цю таблицю правильним чином.

Найближча до центру клітина з 1 розташована на більшій з діагоналей. Відстань до краю дошки 1004, а тому відстань до найближчої клітини – 502.

Покажемо, що ця відстань найменша з можливих. Як випливає з умови задачі, то відстань між двома клітинами визначається мінімумом різниці між горизонталями та вертикалями розташування клітин.

Оцінимо відстань від найближчої одиниці до центру. Для цього помітимо, що у верхніх та нижніх 502 горизонталях лежить $2 \cdot 502 =1004$ одиниць (бо в кожному рядку або у стовпчику лежить рівно одна одиниця); у лівих 502 вертикалях та у правих 502 вертикалях лежить не більше 1004 одиниць (не більше, бо деякі з них можуть бути враховані в горизонталях). Отже, в центральному квадраті з розмірами $1005 \times 1005$ лежить принаймні одна одиниця. А відстань від центра для будь-якої клітини цього квадрату не більша за 502.
</details></details>

# 5
Довести, що існує нескінченно багато таких натуральних чисел $n$, що їх можна подати у вигляді суми $n = a^2 + b^2$ та суми $n = c^3 + d^3$, але не можна подати у вигляді суми $n = x^6 + y^6$, де $a$, $b$, $c$, $d$, $x$, $y$ – натуральні числа.
<details><summary>Розв’язання</summary>

Розглянемо таку рівність: $n = 8(s^6 + t^6)$. Воно вже задає шукане подання у вигляді суми кубів, для подання у вигляді суми квадратів бачимо, що 
```math
n = 8(s^6 + t^6) = 2(2s^3)^2 + 2(2t^3)^2 = (2s^3 - 2t^3)^2 + (2s^3 + 2t^3)^2.
```
Покажемо, що його не можна подати у вигляді суми шостих степенів. Від супротивного: припустимо, що $n = 8(s^6 + t^6) = x^6 + y^6$, 
причому серед усіх можливих чисел $s$, $t$ та відповідних $x$, $y$, для яких таке представлення можливе, виберемо ту четвірку, для якої сума $s + t + x + y$ є найменшою (якщо таких четвірок декілька, візьмемо будь-яку з них). Покажемо, що в такому випадку обов’язково $s$, $t$, $x$ та $y$ – парні числа. Якщо $x$ та $y$ – непарні, то $x$, $y \equiv \pm 1 \pmod 4 \implies x^6 + y^6 \equiv 2 \pmod 4$, не ділиться на 4 – суперечність. Отже $x = 2x_1, y = 2y_1$, тобто $8(s^6 + t^6) = 64(x_1^2 + y_1^2)$. Аналогічно доводиться, що $s$, $t$– парні, а тому $s = 2s_1$, $t = 2t_1$. Для четвірки натуральних чисел $s_1$, $t_1$, $x_1$, $y_1$ виконується рівність $8(s_1^6 + t_1^6) = x_1^6 + y_1^6$, і при цьому $x_1 + y_1 + s_1 + t_1 = \frac{x+y+s+t}{2} < x + y + s + t$, що суперечить вибору $s$, $t$, $x$ та $y$як четвірки з найменшою можливою сумою. Отримали протиріччя, яке показує неможливість представлення числа $n = 8(s^6 + t^6)$ як суми шостих степенів натуральних чисел.
</details>
