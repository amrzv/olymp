# Перший день
## 1
(Маліцький Юрій) Зобразіть на координатній площині $XOY$ множину точок, координати яких задовольняють рівності:
```math
\sqrt{1-x^2} + \sqrt{1-y^2} = 2 - x^2 - y^2
```
<details><summary>Відповідь</summary>

дев’ять точок: $(-1, -1)$, $(-1, 0)$, $(-1, 1)$, $(0, -1)$, $(0, 0)$, $(0, 1)$, $(1, -1)$, $(1, 0)$, $(1, 1)$.
<details><summary>Розв’язання</summary>

Оскільки $0 \leq (1 - x^2) \leq 1$, $0 \leq (1 - y^2) \leq 1$, то $\sqrt{1-x^2} + \sqrt{1-y^2} \geq (1-x^2) + (1-y^2)$, а тому рівність можлива лише при одночасному виконанні умов: $\begin{cases} \sqrt{1 - x^2} = 1 - x^2\\ \sqrt{1 - y^2} = 1 - y^2\end{cases} \implies \begin{cases} x^2\in\{0;1\}\\ y^2\in\{0;1\}\end{cases}$ тобто маємо такі розв’язки: $(-1, -1)$, $(-1, 0)$, $(-1, 1)$, $(0, -1)$, $(0, 0)$, $(0, 1)$, $(1, -1)$, $(1, 0)$, $(1, 1)$.
</details></details>

## 2
На новорічному вечері у класі кожний хлопчик подарував кожній дівчинці по 1 цукерці „Білочка”, а кожна дівчинка кожному хлопчику – по одній цукерці „Караван”. Після цього кожний хлопчик з’їв по 2 з подарованих цукерок, а кожна дівчинка – по 3 цукерки з тих, що їй щойно подарували. Вийшло так, що дітьми була з’їдена чверть усіх подарованих цукерок. Яка найбільша кількість дітей могла навчатись у цьому класі?
<details><summary>Відповідь</summary>
35
<details><summary>Розв’язання</summary>

Нехай у класі хлопчиків $x$, а дівчат – $y$, тоді з умов задачі маємо таку рівність: $2xy = 4(3y + 2x)$, з якої маємо таке: $xy - 6y - 4x = 0$ або $(x - 6)(y - 4) = 24$. Достатньо далі переглянути усі дільники числа 24 і одержати різні можливі відповіді, серед яких максимальне значення $(x + y)$ буде для двох випадків: $\begin{cases} x - 6 = 1, \\ y - 4 = 24, \end{cases}$ або $\begin{cases} x - 6 = 24, \\ y - 4 = 1, \end{cases}$ для кожного з них відповідь буде: $x + y = 7 + 28 = 30 + 5 = 35$.
</details></details>

## 3
В трикутнику $ABC$ точки $M$ і $N$ – середини сторін $BC$ і $AC$ відповідно. Всередині цього трикутника взято таку точку $P$, що $\angle BAP = \angle PCA = \angle MAC$. Довести, що $\angle PNA = \angle AMB$.
<details><summary>Розв’язання</summary>

Легко бачити, що $\angle APC = 180^\circ - (\angle PCA + \angle PAC) = 180^\circ - \angle BAC = \angle ANM$, оскільки $MN \parallel AB$ як середня лінія трикутника. За умовою $\angle MAC = \angle PCA$, тому $\triangle MNA \sim \triangle APC$. Точки $N$ і $K$ – середини відповідних сторін у подібних трикутниках, тому $\angle NKM = \angle PNA$. Оскільки $KN \parallel BC$, то $\angle NKM = \angle BMA = \angle PNA$, твердження доведено.
</details>

## 4
Нехай $x \leq y \leq z \leq t$ – дійсні числа такі, що $xy + xz + xt + yz + yt + zt = 1$.
1. Доведіть, що $xt < \frac{1}{3}$.
2. Знайдіть найменше значення $C$, при якому нерівність $xt < C$ виконується при всіх можливих значеннях $x$ і $t$.
<details><summary>Відповідь</summary>

2. $C = \frac{1}{3}$.
<details><summary>Розв’язання</summary>

1. Якщо числа $x$, $t$ мають різні знаки, або одне з них дорівнює 0, то нерівність є очевидною. Далі вважатимемо, що $0 < x \leq y \leq z \leq t$, тоді $3xt \leq xt + yt + zt < xy + xz + xt + yz + yt + zt = 1$, звідки $xt < \frac{1}{3}$.
2. Покажемо, що знайдена стала найкраща. Покладемо числа $x = y = z = \frac{1}{N}$, четверте число знайдемо із заданої умови: $xy + xz + xt + yz + yt + zt = 1 \implies t = \frac{N}{3} - \frac{1}{N}$. Щоб виконувались задані умови, повинна справджуватись нерівність $t = \frac{N}{3} - \frac{1}{N} \geq \frac{1}{N} = z$, а остання має місце, якщо $N^2 > 6$. Маємо $xt =\frac{1}{3} - \frac{1}{N^2}$. Якщо припустити, що нерівність, яку ми розглядаємо, виконується для деякої сталої $C < \frac{1}{3}$, то при усіх $N^2 > 6$ повинна виконуватись нерівність $xt = \frac{1}{3} - \frac{1}{N^2} < C$. Але цього не може бути, оскільки протилежна нерівність $\frac{1}{3} - \frac{1}{N^2} \geq C$ має розв’язки $N^2 \geq \frac{3}{1-3C} > 0$. Звідки бачимо, що покращити сталу $\frac{1}{3}$ неможливо.
</details></details>

# Другий день
## 5
Попарно різні дійсні числа $a$, $b$, $c$ задовольняють умову $a + \frac{1}{b} = b + \frac{1}{c} = c+\frac{1}{a}$. Знайдіть, яких значень може набувати добуток $abc$?
<details><summary>Відповідь</summary>

$\pm 1$
<details><summary>Розв’язання</summary>

З першої рівності знаходимо: $a - b = \frac{1}{c} - \frac{1}{b}$ або $(a-b)=\frac{b-c}{bc}$. Аналогічно $b - c = \frac{c-a}{ac}$ та $с - a = \frac{a-b}{ab}$. Оскільки числа $a$, $b$ різні, то одержимо, що $(abc)^2 = 1$, тобто $abc = \pm 1$. Покажемо, що існують числа, для яких обидва значення досягаються.

Виберемо $a = 1$, тоді для визначення $b$, $c$ маємо таку систему рівнянь: $1 + \frac{1}{b} = c + 1$ та $1 + \frac{1}{b} = b + \frac{1}{c}$. З першого рівняння маємо: $c = \frac{1}{b} \implies 2b = 1 + \frac{1}{b}$ або $2b^2 - b - 1 = 0$. Це рівняння має корені $b_1 = -\frac{1}{2}$ та $b_2 = 1$. Друге значення треба відкинути, оскільки за умовою числа попарно різні, тому $b = -\frac{1}{2}$ і $c = -2$. Таким чином $abc = 1$. Те, що ці значення задовольняють умову, легко перевірити простою підстановкою.

Тепер виберемо $a = -1$: $-1 + \frac{1}{b} = c - 1$ та $-1 + \frac{1}{b} = b + \frac{1}{c}$. Звідси: $c = \frac{1}{b} \implies 2b = \frac{1}{b} - 1$. Маємо квадратне рівняння: $2b^2 + b - 1 = 0$. Його корені $b_1 = \frac{1}{2}$ та $b_2 = -1$. Знову вибираємо лише значення $b = \frac{1}{2}$: $c = 2$ і $abc = -1$. Безпосередньою перевіркою переконуємось, що числа задовольняють умову.
</details></details>

## 6
Знайдіть усі прості числа $p$ та натуральні числа $m$, які задовольняють рівняння: $2p^2 + p + 9 = m^2$.
<details><summary>Відповідь</summary>

$p = 5$, $m = 8$
<details><summary>Розв’язання</summary>

Перепишемо це рівняння у вигляді: $p(2p + 1) = (m - 3)(m + 3)$. З простоти числа $p$ маємо, що $p\mid (m - 3)$ або $p\mid(m + 3)$.
1. $p\mid (m - 3) \implies m - 3 = kp \implies (m + 3) > kp$ і $3p^2 > p(2p + 1) = (m - 3)(m + 3) > k^2p^2$, тому $3p^2 > k^2p^2 \implies k = 1$, отже $\begin{cases}m - 3 = p \\m + 3 = 2p + 1\end{cases}\implies\begin{cases}p = 5 \\m = 8\end{cases}$ — перший розв’язок.
2. $p\mid(m + 3)$, або $m + 3 = kp$. Якщо $p > 5$, то $m - 3 = kp - 6 > kp - p = p(k - 1)$. Далі аналогічно $3p^2 > p(2p + 1) = (m - 3)(m + 3) > (k - 1)kp^2$, звідки $k = 1$ або $k = 2$. Число $p(2p + 1) = (m - 3)(m + 3)$ — непарне, а тому $k \neq 2$. При $k = 1$ $\begin{cases} m + 3 = p \\m - 3 = 2p + 1\end{cases}$ — не можливо.

	Залишається перебрати випадки $p = 2, 3, 5$. Бачимо, що нових розв’язків не з'являється.
</details></details>

## 7
Прямокутний папір у клітинку має розмір $2009\times 4018$. Розглядаються рамки прямокутників розмірами $n\times n$ та $n\times (n+2)$, що складаються з клітин, які мають принаймні одну спільну сторону з межею прямокутника. До рамок прямокутників також будемо відносити прямокутники розміром $1\times 1$, $2\times 2$, $1\times 3$ та $2\times 4$. Варя і Таня по черзі зафарбовують в межах заданого прямокутника вказані рамки. При цьому кожна нова рамка не повинна мати спільних клітин з жодною з попередніх. Починає гру Варя, переможцем вважається та дівчинка, якій вдасться зафарбувати останню рамку. Хто з гравців може забезпечити собі виграш?
<details><summary>Відповідь</summary>
Перемагає Варя.
<details><summary>Розв’язання</summary>

Першим ходом Варя розбиває папір $2009\times 4018$ на два однакових прямокутники розміру $2007\times 2009$, фарбуючи прямокутник розміром $2009\times 2011$, ходом зображеним на рис.10. Далі Варя просто повторює ходи Тані на іншому прямокутнику.
</details></details>

## 8
В прямокутній трапеції $ABCD$ бічна сторона $CD$ перпендикулярна основам. Коло з діаметром $AB$ перетинає пряму $AD$ в точках $A$ і $P$. Дотична до цього кола в точці $P$ перетинає пряму $CD$ в точці $M$, а з $M$ проведена ще одна дотична, що торкається кола в точці $Q$. Потрібно довести, що пряма $BQ$ є серединним перпендикуляром до відрізка $CD$.
<details><summary>Розв’язання</summary>

Позначимо точки перетину як на рисунку. Нехай радіус кола $r$ (рис.11), тоді:
```math
\angle NBC = \angle NLD = \frac{1}{2} (\angle AQ - \angle BP) = \frac{1}{2} (\angle AOQ - \angle BOP) = 90^\circ - \frac{1}{2} (\angle QOB - \angle BOP) = 90^\circ - \frac{1}{2} \angle QOP = 90^\circ - \frac{1}{2} \angle QOM = \angle QMO \implies \triangle NBC \sim \triangle QOM \sim \triangle POM,
```
як прямокутні з рівним гострим кутом, тому $\frac{CN}{BC} = \frac{OQ}{QM} \implies CN = \frac{BC}{QM} r = \frac{PD}{PM} r$. Оскільки $\angle BAP = \angle BPM$, як ті, що спираються на одну дугу, то $\angle ABP = \angle MPD \implies \triangle ABP \sim \triangle MPD$, тому $CN = \frac{PD}{PM} r = \frac{r}{AB} BP = \frac{1}{2} BP = \frac{1}{2} CD$, що й треба було довести.
</details>