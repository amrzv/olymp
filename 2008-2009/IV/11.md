# Перший день
## 1
Для яких значень параметра $a$ система рівнянь: $\begin{cases}x + y + z = 0 \\ (xy+yz)+axz=0 \end{cases}$ має єдиний розв’язок?
<details><summary>Відповідь</summary>

$a \in (0,4)$
<details><summary>Розв’язання</summary>

Очевидно, що при будь-якому значенні параметру $a$ існує розв’язок $x = y = z = 0$, залишається з’ясувати, коли цей розв’язок єдиний. З першого рівняння виразимо $y = -x - z$ та підставимо у друге рівняння: $-x^2 -2xz^2 -z^2 + axz = 0$ або $x^2+xz(2-a)+z^2=0$. Це рівняння – квадратне відносно змінної $x$. Його дискримінант $D = z^2(2 - a)^2 - 4z^2 = z^2(4a-a^2)$. Оскільки при $z = 0$ система, очевидно, має нульовий розв’язок, то при усіх $z \neq 0$ рівняння не повинно мати розв’язків, тобто $D=z^2(4a-a^2) < 0$, а це виконується при $a \in (0,4)$.
</details></details>

## 2
Розглянемо множину $M = \{1,2,3,4,6,8,12,16,24,48\}$ та усі її чотирьохелементні підмножини. З’ясуйте, яких серед цих підмножин більше: тих, добуток елементів у яких більший за 2009, чи тих, добуток елементів у яких менший за 2009?
<details><summary>Відповідь</summary>

Більше тих множин, добуток елементів у яких більший за 2009.
<details><summary>Розв’язання</summary>

Нехай $M_1=\{a, b, c, d\}$ – деяка чотирьохелементна підмножина $M$, у якої $abcd < 2009$, тоді множина $M_2=\{\frac{48}{a}, \frac{48}{b}, \frac{48}{c}, \frac{48}{d}\}$ є також чотирьохелементною підмножиною $M$, оскільки усі ці числа входять до множини $M$ та різні. Зауважимо при цьому, що $\left(\frac{48}{a}\right)\cdot\left(\frac{48}{b}\right)\cdot\left(\frac{48}{c}\right)\cdot\left(\frac{48}{d}\right) = \frac{48^4}{abcd} > \frac{48^4}{2009} =2009$. Тобто підмножин, добуток елементів у яких більший за 2009, не менше ніж тих, добуток елементів у яких менший за 2009. Але підмножина $\{1,2,24,48\}$ дає добуток елементів $48^2>2009$, і вона не має жодної відповідної підмножини з добутком елементів, меншим від 2009. Отже, підмножин, добуток елементів у яких більший за 2009, більше.
</details></details>

## 3
В трикутнику $ABC$ точки $M$ і $N$ – середини сторін $BC$ і $AC$ відповідно. Всередині $\triangle ABC$ взято точку $P$ таку, що $\angle BAP = \angle PBC = \angle PCA$. 

Відомо, що $\angle PNA = \angle AMB$. Доведіть, що $\triangle ABC$ – рівнобедрений.
<details><summary>Розв’язання 1</summary>

Проведемо через точку $A$ пряму $l \parallel BC$, нехай $BP \cap l = W$. Тоді $\angle BPC = 180^\circ - (\angle PBC + \angle PCB) = 180^\circ - (\angle PCA + \angle PCB) = 180^\circ - \angle BCA \implies \angle CPW = \angle CAW$. Таким чином, точки $A$, $P$, $C$, $W$ – циклічні. $\angle AWC = 180^\circ - \angle APC$, бо $\angle APC = 180^\circ - (\angle PAC + \angle PCA) = 180^\circ - (\angle PAC + \angle PAB) = 180^\circ - \angle BAC$, тому $\angle AWC = 180^\circ - \angle APC = \angle BAC$. З паралельності $AW \parallel CB$ випливає, що $\angle WAC = \angle BCA$. Тому $\triangle ABC \sim \triangle ACW$. $M$, $N$ – середини відповідних сторін у подібних трикутниках, тому $\angle WNA = \angle AMC \implies \angle WNA + \angle ANP = \angle AMC + \angle AMB = 180^\circ$. Таким чином, точки $B$, $P$, $N$, $W$ лежать на одній прямій. Тому $\angle BNA = \angle BMA$, тобто точки $A$, $B$, $M$, $N$ циклічні. Оскільки $MN \parallel AB$, як середня лінія, то $ABMN$ – рівнобічна трапеція, звідки $AN = BM \implies AC = BC$, що й треба було довести.
</details>
<details><summary>Розв’язання 2</summary>

Нехай $Q$ – така точка на медіані $AM$, що $\angle QCB = \angle PCA$. Оскільки $\angle QMB = \angle PNA$, то $\angle QMC = \angle PNC$, а тому $\triangle PNC \sim \triangle QMC$ за двома кутами. З цієї подібності $\frac{PC}{CQ} = \frac{CN}{CM} = \frac{BC}{AC}$, а тому $\triangle QCB \sim \triangle PCA$, звідки $\angle BQC = \angle APC = 180^\circ - \angle PAC - \angle PCA = 180^\circ - \angle BAC+\angle PAB-\angle PCA=180^\circ-\angle BAC$. Нехай точка $Q'$ центральносиметрична точці $Q$ відносно $M$, тоді $BQCQ'$ – паралелограм, $\angle BQ'C = \angle BQC = 180^\circ - \angle BAC$. Звідси також випливає, що чотирикутник $ABQ'C$ – вписаний, а тому $\angle MAC = \angle Q'AC = \angle Q'BC = \angle QBC$. Нехай точка $T$ перетину прямих $NP$ та $BC$, тоді трикутники $NTC$ і $MAC$ подібні за двома кутами, а отже $\angle PTC = \angle NTC = \angle MAC = \angle PBC$. Точки $T$ і $B$ лежать на колі, описаному навколо трикутника $PBC$, та на прямій $BC$, тому $T$ співпадає з однією з точок $B$ чи $C$. З $C$ вона співпадати не може, тому $T\equiv B$, тобто точки $N$, $P$ і $B$ лежать на одній прямій. Оскільки $\angle ANB = \angle ANP = \angle AMB$, то точки $A$, $N$, $M$ і $B$ - циклічні, звідки $CN \cdot NA = CM \cdot CB$, а тому $CA = CB$ , тобто трикутник $ABC$ – рівнобедрений.
</details>

## 4
Знайдіть усі многочлени $P(x)$ з дійсними коефіцієнтами, для яких виконується наступна умова: для довільних попарно нерівних натуральних чисел $x$, $y$, $z$, $t$ таких, що $x^2 + y^2 + z^2 = 2t^2$ та $НСД\{x, y, z, t\} = 1$, має місце рівність:
```math
2P(t) + 2P(xy + yz + zx) = P(x^2 + y^2 + z^2).
```
<details><summary>Відповідь</summary>

$P(x) = x$, $P(x) = 0$, та $P(x) = -2$.
<details><summary>Розв’язання 1</summary>

Нехай $t = 5k$ і $z = 7k$, тоді $x^2 + y^2 = k^2$. Розглянемо дві серії розв’язків: $x = n^2 - 1$, $y = 2n$, $k = n^2+1$ та $x = 3n^2 + 4n+1$, $y = 2n(2n + 1)$, $k =5n^2+4n+1$. Очевидно, що в обох випадках $(x, y, z, t) = 1$ (так у подальшому будемо позначати НСД) при парних $n$. Розглянемо першу серію. Нехай $Q = 2P^2(t) + 2P(xy + yz + zx) - P^2(x + y + z)$, та $P(x) = a_m x^m + a_{m-1} x^{m-1} + \cdots + a_1 x + a_0$, $a_m \neq 0$. Тоді $Q_1(n) = 2P^2(5(n^2 + 1)) + 2P(7n^4 + 16n^3 - 12n-7) - P^2(8n^2 +2n + 6)$ дорівнює нулю в усіх точках $n = 2s$, де $s \in \mathbb{N}$, тому $Q_1(n) \equiv 0$. Розглянемо коефіцієнт при $x^{4m}$: з одного боку він рівний $2\cdot 5^{2m}a_m^2 + 2\cdot 7^m a_m-8^{2m} a_m^2$, з іншого – 0, тому $2\cdot 5^{2m}a_m^2 + 2\cdot 7^m a_m-8^{2m} a_m^2 = 0$. Аналогічно міркуючи, отримуємо, що $Q_2(n) = 2P^2(5(5n^2 + 4n + 1)) + 2P(257n^4 + T_2(n)) - P^2(42n^2 + 34n + 8)$, де $\deg(T_2) \leq 3$, тотожно рівний нулеві. Коефіцієнт при $x^{4m} : 2 \cdot 25^{2m} a_m^2 + 2\cdot 257^m a_m - 42^{2m} a_m^2 = 0$. Таким чином $a_m = \frac{2 \cdot 7^m}{64^m - 2 \cdot 25^m} = \frac{2 \cdot 257^m}{42^{2m} - 2 \cdot 25^{2m}}$, звідки $2 \cdot 7^m \cdot (42^{2m} - 2 \cdot 25^{2m}) = (64^m - 2 \cdot 25^m) \cdot 2 \cdot 257^m$. 
- При $m \ge 2$ маємо: $(64^m - 2 \cdot 25^m) \cdot 2 \cdot 257^m > (64^m - 2 \cdot 25^m) \cdot 2 \cdot 252^m$, тому $42^{2m} - 2 \cdot 25^{2m} > 36^m(64^m - 2 \cdot 25^{2m})$, $7^{2m} > 7^{2m} - \frac{2 \cdot 25^{2m}}{36^m} > 64^m - 2 \cdot 25^m = (7^2 + 15)^m - 2 \cdot 25^m > 7^{2m} + m \cdot 7^{2m-2}\cdot 15 - 2 \cdot 25^m \implies 2\cdot 25^2 > m\cdot 49^{m-1}\cdot 15 \ge 2\cdot 49^{m-1}\cdot 15 \implies \frac{25}{15} > (\frac{49}{25})^{m-1} \ge \frac{49}{25}$, що очевидно не вірно. Отже, $m \leq 1$. 
- При $m = 1$, маємо $P(x) = a_1 x + a_0$ і $a_1 = 1$, тобто $P(x) = x + a_0$. Підставимо $P(x)$ у початкову рівність і замість $(x,y,z,t)$ візьмемо першу серію, тобто $(n^2 - 1, 2n, 7(n^2 + 1), 5(n^2 + 1))$. Після спрощень матимемо: $4a_0(5n^2 + 5) + 2a_0^2 + 2a_0 - 2a_0(8n^2+2n+6) - a_0^2 = 0$, звідки $a_0 = 0$, або $a_0$ залежить від $n$, що неможливо. Отже, при $n = 1$ маємо відповідь: $P(x) = x$. Якщо $n=0$, то $a_0^2 + 2a_0 = 0$, і отримуємо ще два варіанти: $P(x) = 0$ та $P(x) = -2$. Перевіркою переконуємось, що дані розв’язки задовольняють умову задачі.
</details>

<details><summary>Розв’язання 2</summary>

Розглянемо рівняння $x^2 + y^2 + z^2 = 2t^2$ та скористаємось методом діофантових січних. Розв’язання 2. Розглянемо рівняння $x^2 + y^2 + z^2 = 2t^2$ та скористаємось методом діофантових січних: $\left( \frac{x}{t} \right)^2 + \left( \frac{y}{t} \right)^2 + \left( \frac{z}{t} \right)^2 = 2$, тобто $\alpha^2 + \beta^2 + \gamma^2 = 2$ де $\alpha, \beta, \gamma \in \mathbb{Q}^+$. Маємо очевидний розв’язок: $\alpha = 0, \beta = \gamma = 1$. Покладемо $\beta = -k_1 \alpha + 1$, $\gamma = -k_2 \alpha + 1$, де $k_1, k_2 \in \mathbb{Q}$, тоді $\alpha^2 + (1 - k_1 \alpha)^2 + (1 - k_2 \alpha)^2 = 2 \iff \alpha (k_1^2 + k_2^2 \alpha - 2k_1 - 2k_2 + 2 \alpha) = 0$. Якщо $\alpha \neq 0$, то $\alpha = \frac{2(k_1 + k_2)}{1 + k_1^2 + k_2^2} \implies \beta = \frac{1 + k_2^2 - k_1^2 - 2k_1 k_2}{1 + k_1^2 + k_2^2}$, $\gamma = \frac{1 + k_1^2 - k_2^2 - 2k_1 k_2}{1 + k_1^2 + k_2^2}$.

Покладемо $k_1 = \frac{n}{p}, k_2 = \frac{m}{p}$, де $n, m, p \in \mathbb{N}$, тоді $\alpha = \frac{2(m + n)p}{p^2 + n^2 + m^2}$, $\beta = \frac{p^2 + m^2 - n^2 - 2mn}{p^2 + n^2 + m^2}$, $\gamma = \frac{p^2 + n^2 - m^2 - 2mn}{p^2 + n^2 + m^2}$. Таким чином, бачимо, що $x = 2(m + n)p$, $y = p^2 + m^2 - n^2 - 2mn$, $z = p^2 + n^2 - m^2 - 2mn$, $t = p^2 + m^2 + n^2$, де $n, m, p \in \mathbb{N}$ є розв’язками рівняння $x^2 + y^2 + z^2 = 2t^2$.

Нехай спочатку $m = 2, n = 1$, тоді $x_1 = 6p$, $y_1 = p^2 - 1$, $z_1 = p^2 - 7$, $t_1 = p^2 + 5$. Очевидно, що при $6\mid p$ $(x_1, y_1, z_1, t_1) = 1$, тоді за умовою $Q = 2P^2(t) + 2P(xy + yz + zx) - P^2(x + y + z) = 0$, тобто $Q_1(p) = 2P^2(p^2 + 5) + 2P(p^4 + 12p^3 - 8p^2 + 7) - P^2(2p^2 + 6p - 8) = 0$. За умовою, коренями цього многочлена повинні бути усі числа типу $p = 6k$, тому він повинен бути тотожно рівним нулеві.

Нехай $P(x) = a_n x^n + a_{n-1} x^{n-1} + \ldots + a_1 x + a_0$, при $a_n \neq 0$, тоді
```math
Q_1(p) = 2 \left( a_n (p^2 + 5)^n + \ldots + a_0 \right)^2 + 2 \left( a_n (p^4 + 12p^3 - 8p^2 - 48p + 7)^n + \ldots + a_0 \right) - \left( a_n (2p^2 + 6p - 8)^n + \ldots + a_0 \right) = (2a_n^2 +2a_n- 2^{2n} a_n^2) p^{4n} + R_1(p),
```
де $\deg R_1 \leq 4n - 1$. Оскільки $Q_1(p) \equiv 0$ та $a_n \neq 0$, то
```math
2a_n + 2 - 2^{2n} a_n = 0. \tag{1}
```
Нехай $p = 2m$, $n = 1$, тоді $x_2 = 4m(m + 1)$, $y_2 = 5m^2 - 2m - 1$, $z_2 = 3m^2 - 2m + 1$. При достатньо великих $m$ маємо $t_2 > y_2 > x_2 > z_2$, а тому числа є попарно різними. Нехай $m$ - парне, тоді $(x_2, z_2) = (4m(m + 1), 3m^2 - 2m + 1) = (4(m + 1), 3m^2 - 2m + 1) = (m + 1, 3m^2 - 2m+1) = (m+1, 5m-1) = (m + 1, 6)$, отже при $6 \mid m$ $(x_2, y_2, z_2, t_2) = 1$. Якщо провести міркування, аналогічні першій серії $(x, y, z, t)$, одержимо, що $Q_2(m) = 2P^2(5m^2 + 1) + 2P(47m^4 + T(m)) - P^2(12m^2) \equiv 0$, де $\deg T \leq 3$. Обчислимо коефіцієнт при $m^{4n}$: $2a_n^2 \cdot 5^{2n} + 2 \cdot 47^n - 12^{2n} a_n = 0$. З урахуванням умови $a_n \neq 0$ маємо рівність:
```math
2a_n^2 \cdot 5^{2n} + 2 \cdot 47^n - 12^{2n} a_n = 0. \tag{2}
```
Таким чином з (1) та (2) отримуємо, що $a_n = \frac{1}{2^{2n-1}-1}$ і $(2^{2n-1}-1) \cdot 2 \cdot 47^n = 12^{2n} - 2 \cdot 5^{2n}$, звідки $2 \cdot 5^{2n} + (4 \cdot 47)^n = 144^n + 2 \cdot 47^n$. Легко показати, що така рівність неможлива для довільного натурального $n \geq 2$, оскільки $2 \cdot 5^{2n} + (4 \cdot 47)^n > 188^n = (144 + 44)^n \geq 144^n + 44 \cdot 144^{n-1} > 144^n + 2 \cdot 47^n$.

Отже $\deg P \leq 1$. Нехай спочатку $\deg P = 1$, тоді з рівності $a_n = \frac{1}{2^{2n-1}-1}$ маємо, що $a_1 = 1$, тобто $P(x) = x + a_0$. Підставимо його у вихідну рівність:
```math
2P^2(t) + 2P(xy + yz + zx) = P^2(x + y + z) \implies 2(t^2 + 2a_0t + a_0^2) + 2(xy + yz + zx) + 2a_0 = (x + y + z)^2 + 2(x + y + z)a_0 + a_0^2 \iff 4a_0t + a_0^2 + 2a_0 = 2(x + y + z)a_0.
```
Якщо $a_0 = 0$, то $P(x) = x$ - розв’язок, інакше $4t + a_0 + 2 = 2(x + y + z)$. Підставимо відому групу розв’язків: $x_1 = 6p$, $y_1 = p^2 - 1$, $z_1 = p^2 - 7$, $t_1 = p^2 + 5$ при $6\mid p$. Тоді $4(p^2 + 5) + a_0 + 2 = 2(2p^2 + 6p - 8)$, тобто стала $a_0$ залежить від $p$, що неможливо.

Якщо $\deg P = 0$, то $P = a_0 = \text{const}$. Підстановка дає $2a_0^2 + 2a_0 = a_0^2 \implies a_0 = -2$ або $a_0 = 0$, тобто $P(x) = -2$ та $P(x) = 0$. Перевіркою можна переконатися, що усі три розв’язки задовольняють умову.
</details></details>

# Другий день
## 5
Розв’яжіть систему рівнянь:
```math
\begin{cases} 
2x^2 - 3x - 3 = z \\
2y^2 - 3y - 3 = x \\
2z^2 - 3z - 3 = y.
\end{cases}
```
<details><summary>Відповідь</summary>

$x = y = z = 1$
<details><summary>Розв’язання</summary>

По черзі віднімемо попарно рівняння системи одне від іншого і одержимо: $x^3-y^3 = 2y^3 - 2z^3 + y - z = (y-z)(2y^2+2yz+2z^2+1)$, аналогічно маємо ще дві рівності: $y^3-z^3 = (z-x)(2z^2+2zx+2x^2+1)v$, $z^3-x^3 = (x-y)(2x^2+2xy+2y^2+1)$. Легко переконатись, що вирази на кшталт $(2y^2+2yz+2z^2+1) = y^2+z^2+(y+z)^2+1>0$.

Якщо припустити, що $y > z$, то з першої рівності маємо $x > y$, тоді з третьої рівності маємо, що $z > x > y > z$ – суперечність. Аналогічно буде при протилежному припущенні. Таким чином, система має розв’язки лише за умови $x = y = z$, а самі значення невідомих можна знайти з будь-якого з рівнянь. $x^3=2x^3+x-2 \iff x^3+x-2=0$. Воно має корінь 1, а оскільки $x^3+x-2=(x-1)(x^2+x+2)$, то це єдиний дійсний корінь, а тому система має єдиний розв’язок $(1,1,1)$.
</details></details>

## 6
Знайдіть усі функції $f$, які визначені на множині цілих чисел та приймають цілі значення, такі, що для усіх цілих $m$ та $n$ виконується рівність: $f(n |m|) + f(n (|m| + 2)) = 2f(n (|m| + 1))$.
<details><summary>Відповідь</summary>

$$
f(n)=\begin{cases} 
an + b, x \in \mathbb{Z}^+ \\
cn + b, x \in \mathbb{Z}^-, 
\end{cases}
$$
$a,b,c \in \mathbb{Z}$.
<details><summary>Розв’язання</summary>

Підставимо замість $n = 1$: $f(|m|) + f(|m|+2) = 2f(|m|+1)$. Якщо тепер покласти $l = |m| \geq 0$, то можна одержати таку рівність: $f(l+2) - f(l+1) = f(l+1) - f(l)$, таким чином різниця між сусідніми членами послідовності $a_n=f(n)$ є сталою, а тому ця послідовність – арифметична прогресія, тобто $f(l) = al + b$, де $a,b \in \mathbb{Z}$, $l \in \mathbb{Z}^+$. Повністю аналогічно, $n = -1$ отримуємо: $f(-|m|) + f(-( |m|+2)) = 2f(-( |m|+1))$. Якщо тепер покласти $k = -|x| \leq 0$, то $\forall k \in \mathbb{Z}^-$ $f(k) + f(k+2) = 2f(k+1)$, звідси можна одержати таку рівність: $f(k+2) - f(k+1) = f(k+1) - f(k)$, з якої також випливає, що $f(k) = ck + d$, де $c,d \in \mathbb{Z}$, $k \in \mathbb{Z}^-$. Оскільки при $|m| = 0$ маємо, з одного боку, $f(0) = 2f(1) - f(2)$, а з іншого $f(0) = 2f(-1) - f(-2)$, то при $l = k = 0$ $al + b = ck + d$ або $b = d$. Таким чином, усі функції, що задовольняють умову задачі – це функції вигляду: $f(n)=\begin{cases} an + b, x \in \mathbb{Z}^+ \\ cn + b, x \in \mathbb{Z}^- \end{cases}$, де $a,b,c \in \mathbb{Z}$. Перевіркою легко переконатись, що ця функція задовольняє умови.
</details></details>

## 7 
Всередині трикутника $ABC$ відмічено точку $O$ так, що $\angle AOB = \angle BOC = \angle COA = 120^\circ$. Доведіть нерівність:
```math
\frac{AO^2}{BC} + \frac{BO^2}{CA} + \frac{CO^2}{AB} \geq \frac{AO + BO + CO}{\sqrt{3}}.
```
<details><summary>Розв’язання 1</summary>

Позначимо $AO$ через $x$, $BO$ через $y$ та $CO$ через $z$. Тоді з теореми косинусів знаходимо $AB = \sqrt{x^2 + xy + y^2}$, $BC = \sqrt{y^2 + yz + z^2}$, $CA = \sqrt{z^2 + zx + x^2}$ і нерівність запишеться так:
```math
\frac{x^2}{\sqrt{y^2 + yz + z^2}} + \frac{y^2}{\sqrt{z^2 + zx + x^2}} + \frac{z^2}{\sqrt{x^2 + xy + y^2}} \geq \frac{x + y + z}{\sqrt{3}}. \tag{1}
```
Покажемо, що набори $(x^2, y^2, z^2)$ та $\left(\frac{1}{\sqrt{y^2 + yz + z^2}}, \frac{1}{\sqrt{z^2 + zx + x^2}}, \frac{1}{\sqrt{x^2 + xy + y^2}}\right)$ однаково впорядковані. Для цього перевіримо, що найбільші та найменші елементи цих наборів розташовані на однакових місцях. Припустимо, що $x$ - найбільше з чисел $x$, $y$, $z$. Тоді $y^2 + yz + z^2 \leq x^2 + xy + y^2$ та $y^2 + yz + z^2 \leq x^2 + xz + z^2$, отже $\frac{1}{\sqrt{y^2 + yz + z^2}}$ - теж найбільше число у трійці. Аналогічно найменшому з чисел першої трійки відповідає найменше число у другій трійці. Отже, набори однаково впорядковані. З нерівності між впорядкованими наборами знаходимо:
$$
\frac{x^2}{\sqrt{y^2+yz+z^2}} + \frac{y^2}{\sqrt{z^2+zx+x^2}} + \frac{z^2}{\sqrt{x^2+xy+y^2}} \geq \frac{y^2}{\sqrt{y^2+yz+z^2}} + \frac{z^2}{\sqrt{x^2+xz+z^2}} + \frac{x^2}{\sqrt{x^2+xy+y^2}},
$$
$$
\frac{x^2}{\sqrt{y^2+yz+z^2}} + \frac{y^2}{\sqrt{z^2+zx+x^2}} + \frac{z^2}{\sqrt{x^2+xy+y^2}} \geq \frac{z^2}{\sqrt{y^2+yz+z^2}} + \frac{x^2}{\sqrt{x^2+xz+z^2}} + \frac{y^2}{\sqrt{x^2+xy+y^2}}.
$$
Тому ліва частина нерівності не менша за $\frac{1}{2}\left(\frac{y^2+z^2}{\sqrt{y^2+yz+z^2}} + \frac{x^2+z^2}{\sqrt{z^2+zx+x^2}} + \frac{x^2+y^2}{\sqrt{x^2+xy+y^2}}\right)$. Покажемо, що $\frac{y^2+z^2}{\sqrt{y^2+yz+z^2}} \geq \frac{y+z}{\sqrt{3}}$. Для цього скористаємося двічі нерівністю між середніми:
$$
\frac{y^2+z^2}{\sqrt{y^2+yz+z^2}} \ge \sqrt{\frac{2}{3}(y^2+z^2)} = \frac{2}{\sqrt{3}}\sqrt{\frac{y^2+z^2}{2}}\ge\frac{2}{\sqrt{3}}\cdot\frac{y+z}{2} = \frac{y+z}{\sqrt{3}}.
$$
Мають місце аналогічні нерівності для пар $x$, $y$ та $x$, $z$. А значить 
$$
\frac{y^2+z^2}{\sqrt{y^2+yz+z^2}} + \frac{x^2+z^2}{\sqrt{z^2+zx+x^2}} + \frac{x^2+y^2}{\sqrt{x^2+xy+y^2}} \ge \frac{2(x+y+z)}{\sqrt{3}},
$$
що й завершує доведення.
</details>
<details><summary>Розв’язання 2</summary>

Скористаємося нерівністю Коші: $yz \leq \frac{y^2 + z^2}{2}$ (та аналогічними нерівностями для $xy$ і $xz$). Отримаємо:
$$
\frac{x^2}{\sqrt{y^2+yz+z^2}} + \frac{y^2}{\sqrt{z^2+zx+x^2}} + \frac{z^2}{\sqrt{x^2+xy+y^2}} \geq \sqrt{\frac{2}{3}} \left( \frac{x^2}{\sqrt{y^2+z^2}} + \frac{y^2}{\sqrt{z^2+x^2}} + \frac{z^2}{\sqrt{x^2+y^2}} \right).
$$
Оцінимо вираз у дужках у правій частині. Для цього позначимо: $S = x^2 + y^2 + z^2$ та розглянемо нерівність Йенсена для функції $f(t) = \frac{t}{\sqrt{S-t}}$. Так як 
$$
f''(t) = \frac{1}{\sqrt{(S-t)^3}} + \frac{3}{4} \cdot \frac{t}{\sqrt{(S-t)^5}} \frac{4(S-t)+3t}{4\sqrt{(S-t)^5}} = \frac{4S-t}{4\sqrt{(S-t)^2}} \geq 0
$$
при $0 \leq t < S$ функція є опуклою на цьому проміжку і для $0 \le x^2$, $y^2$, $z^2 < S$ з нерівності Йенсена випливає, що
```math
\frac{1}{3} \left( \frac{x^2}{\sqrt{y^2+z^2}} + \frac{y^2}{\sqrt{z^2+x^2}} + \frac{z^2}{\sqrt{x^2+y^2}} \right) = \frac{1}{3} \left( \frac{x^2}{\sqrt{S-x^2}} + \frac{y^2}{\sqrt{S-y^2}} + \frac{z^2}{\sqrt{S-z^2}} \right) = \frac{1}{3}(f(x^2)+f(y^2)+f(z)^2) \geq f\left(\frac{x^2+y^2+z^2}{3}\right) = \frac{\frac{S}{3}}{\sqrt{S-\frac{S}{3}}} = \sqrt{\frac{x^2+y^2+z^2}{6}}.
```
Застосувавши нерівність між середнім арифметичним та середній квадратичним $\sqrt{\frac{x^2+y^2+z^2}{3}}\ge\frac{x+y+z}{3}$, остаточно знаходимо 
$$
\frac{x^2}{\sqrt{y^2+yz+z^2}} + \frac{y^2}{\sqrt{z^2+zx+x^2}} + \frac{z^2}{\sqrt{x^2+xy+y^2}} \ge \sqrt{\frac{2}{3}}\cdot\frac{1}{\sqrt{2}}(x+y+z)= \frac{x+y+z}{\sqrt{3}},
$$
що й треба було довести.
</details>

## 8
З кожного міста Далекої-Далекої країни виходить не менше, ніж $m \ge 3$ доріг (усі дороги з двобічним рухом). Причому система доріг влаштована таким чином, що з будь-якого міста можна дістатись до будь-якого іншого (можливо, через декілька проміжних міст). Король сусідньої країни вирішив відвідати усі міста Далекої-Далекої країни, але таким чином, щоб у кожному місті побувати лише один раз. Виявилось, що це зробити неможливо. Яка найменша кількість міст може бути в Далекій-Далекій країні?
<details><summary>Відповідь</summary>

$2m+2$
<details><summary>Розв’язання 1</summary>

Розглянемо граф, у якому містам Далекої-далекої країни відповідають вершини, дорогам – ребра. За умовою у цьому графі не має існувати ланцюга, що проходить через усі вершини і у кожній вершині буває рівно 1 раз. Розглянемо у нашому графі ланцюг $L$ максимальної довжини. Позначимо його послідовністю зв’язаних вершин: $A_1 \rightarrow A_2 \rightarrow \ldots \rightarrow A_n$. Тобто усі інші мають довжину таку ж саму, або меншу. При цьому існує принаймні одна зовнішня вершина, наприклад, деяка $A_0$, зовні цього ланцюга. Окрім того із зв’язності графа випливає, що існує маршрут, який проходить з цієї вершини $A_0$ до однієї з вершин ланцюга. Визначимо властивості одержаного ланцюга. Назвемо вершину ланцюга $L$ внутрішньою, якщо від неї безпосередньо не виходить жодного ребра зовні ланцюга $L$, тобто усі ребра з неї всередині $L$.
1. Вершини $A_1$ та $A_n$ не пов’язані між собою, оскільки інакше знайдеться ланцюг довжини більшої ніж $L$. Дійсно, якщо $A_1$ та $A_n$ пов’язані між собою, то вершина $A_0$ з’єднана з деякою вершиною $A_l, l \in \{1, \ldots, n\}$, то існує такий ланцюг: $A_0 \rightarrow A_l \rightarrow A_{l+1} \rightarrow \ldots \rightarrow A_n \rightarrow A_1 \rightarrow \ldots \rightarrow A_{l-1}$, який має довжину, більшу від $L$, що суперечить побудові ланцюга $L$.
2. Вершини $A_1$ та $A_n$ є внутрішніми, тобто вершина $A_1$ пов’язана з $A_2$ та з $(m-1)$ іншою вершиною $A_{k_2}, \ldots, A_{k_m}$, де $2 < k_2 < \ldots < k_m < n$. Таким чином $n \geq m + 2$.
3. Вершини з номерами $(k_2 - 1), \ldots, (k_m - 1)$ також є внутрішніми. Дійсно, нехай $A_1$ зв’язана з $A_l$. Якщо припустити, що $A_{l-1}$ не внутрішня, тобто з неї є ребро до деякої зовнішньої вершини $A_0$, то можна побудувати ланцюг, який має більшу за $L$ довжину: $A_0 \rightarrow A_{l-1} \rightarrow A_{l-2} \rightarrow \ldots \rightarrow A_1 \rightarrow A_{l+1} \rightarrow \ldots \rightarrow A_{l-1}$. Таким чином, у цьому ланцюгу що найменше $m+1$ внутрішня вершина.
4. Оскільки існує зовнішня вершина, яка пов’язана ще з m вершинами, які не входять до перелічених внутрішніх вершин, то загалом повинно бути щонайменше $2m+2$ вершини.

Покажемо, що за такої кількості відповідний граф існує. Розглянемо дві групи вершин: $A_1, \ldots, A_m$ та $B_1, \ldots, B_{m+2}$. Граф будується таким чином – кожна з вершин $B_i, i = \overline{1, m + 2}$ з'єднана з кожною з вершин $A_j$, $j = \overline{1, m}$, тобто степінь кожної вершини $B_i$ складає $m$, а кожної вершини $A_j – (m + 2)$. Якщо припустити, що існує ланцюг, який включає усі вершини, то після кожної вершини $B_i$ повинна йти вершина $A_j$, оскільки вершини з однаковими літерами не з'єднані між собою. Але вершин $B_i$ усього $m + 2$, тому між ними щонайменше потрібно мати $m + 1$ вершину $A_j$, а їх менше. Наведений приклад завершує доведення.
</details>
<details><summary>Розв’язання 2</summary>

Наведемо інше доведення існування маршруту при $n \leq 2m + 1$. Нехай $A_1, A_2, \ldots, A_n$ – вершини графу. Додамо ще вершину $B$, яку з'єднаємо ребрами з усіма вершинами $A_1, A_2, \ldots, A_n$. Після цього кожної з вершин $A_1, A_2, \ldots, A_n$ та з вершини $B$ виходить не менше, ніж $m + 1$ ребро, а загальна кількість вершин у графі не перевищує $n + 1 \leq 2m + 2$. Скористаємось наслідком з теореми Оре з теорії графів: якщо у деякому зв'язному графі з $n$ вершинами степінь кожної вершини не менше $\frac{1}{2} n$, то такий граф містить гамільтонів цикл, тобто такий цикл, що проходить через усі вершини графа рівно по одному разу. Нехай $B - A_{i_1} - A_{i_2} - \ldots - A_{i_n} - B$ – запис такого циклу для нашого графа. Зауважимо, що серед вершин $A_{i_k}$ не може бути доданої вершини $B$, бо цикл проходить через кожну вершину рівно по одному разу. І всі вершини $A_i$ присутні. А значить $A_{i_1} - A_{i_2} - \ldots - A_{i_n}$ – це ланцюг, який проходить через усі вершини початкового графа рівно по одному разу.

Приклад будується аналогічно першому розв’язанню.
</details>
